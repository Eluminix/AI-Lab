{"source_url": "https://leorugens.wordpress.com", "url": "https://leorugens.wordpress.com/2020/03/21/cominciamo-a-fare-scelte-culturali-per-il-dopo-pandemia/", "title": "Leo Rugens \u2013 Sconfinamenti", "top_image": "https://leorugens.wordpress.com/wp-content/uploads/2020/03/2025.png", "meta_img": "https://leorugens.wordpress.com/wp-content/uploads/2020/03/2025.png", "images": ["https://i0.wp.com/leorugens.wordpress.com/wp-content/uploads/2023/06/schermata-2023-06-21-alle-09.30.27.png?resize=40%2C40&ssl=1", "https://i0.wp.com/leorugens.wordpress.com/wp-content/uploads/2013/07/47.jpg?resize=40%2C40&ssl=1", "https://1.gravatar.com/avatar/d090de1f9b81c14247854dd25ad48aeb38eb26414c90e613496e7947bc2fb053?s=57&d=identicon&r=G", "https://i0.wp.com/leorugens.wordpress.com/wp-content/uploads/2020/03/napoli-dopoguerra3.jpg?resize=40%2C40&ssl=1", "https://leorugens.wordpress.com/wp-content/uploads/2020/03/2025.png", "https://i0.wp.com/leorugens.wordpress.com/wp-content/uploads/2018/04/lingotti-oro-1.jpg?resize=40%2C40&ssl=1", "https://2.gravatar.com/avatar/2ff7ec2c6dc7d2bb55ae82584646c17bf341ec71a8e3aa36103dec3dae477db0?s=57&d=identicon&r=G", "https://i0.wp.com/leorugens.wordpress.com/wp-content/uploads/2025/05/screenshot-2025-05-08-alle-19.56.08.png?fit=1200%2C795&ssl=1&resize=40%2C40", "https://leorugens.wordpress.com/wp-content/uploads/2022/01/cropped-leone4.jpg?w=50", "https://i0.wp.com/leorugens.wordpress.com/wp-content/uploads/2025/05/immagine-5-e1746651054556.png?resize=40%2C40&ssl=1", "https://leorugens.wordpress.com/wp-content/uploads/2016/11/1465568875_trump.jpg?w=462&h=260", "https://pixel.wp.com/b.gif?v=noscript", "https://i0.wp.com/leorugens.wordpress.com/wp-content/uploads/2018/06/personale-amministrativo-ministero-della-giustizia-730x424.jpg?resize=40%2C40&ssl=1", "https://i0.wp.com/leorugens.wordpress.com/wp-content/uploads/2025/04/screenshot-2025-04-15-alle-09.22.35.png?resize=40%2C40&ssl=1", "https://i0.wp.com/leorugens.wordpress.com/wp-content/uploads/2017/05/aurora1.jpg?fit=1200%2C750&ssl=1&resize=40%2C40", "https://leorugens.wordpress.com/wp-content/uploads/2020/03/2025.png?w=267&h=344", "https://i0.wp.com/leorugens.wordpress.com/wp-content/uploads/2022/03/sandro-teti.jpeg?resize=40%2C40&ssl=1", "https://1.gravatar.com/avatar/d090de1f9b81c14247854dd25ad48aeb38eb26414c90e613496e7947bc2fb053?s=38&d=identicon&r=G"], "movies": [], "text": "Cominciamo a fare scelte culturali per il dopo pandemia\n\nDopo il cazzeggio mediatico (come lo vogliamo chiamare sia pure con il massimo rispetto per l\u2019istituzione guidata da Donald Trump?) che tanto ritardo ha generato nelle misure adatte da prendere a contrasto di ci\u00f2 che non poteva non essere a conoscenza delle vastissime ed articolate strutture di informazione di cui sono dotati gli USA, ora si contano, con numeri esponenziali, i morti e gli infettati. Intendo dire che Trump offende l\u2019intelligenza di tutti noi se continua a dire che i \u201ccinesi\u201d dovevano spiegargli qualcosa, rendendolo edotto di cosa stava accadendo. Tenete conto che le 15/16 (quelle note) strutture che fanno intelligence negli USA hanno organici e budget che manderebbero avanti interi Stati di media grandezza. Gli occhi e le orecchie di cui sono dotati sono in grado di vedere le autoambulanze che si muovono e possono fotografare i volti dei morituri.\n\nE poi diciamo: se Orestino Granetto aveva gi\u00e0 letto (a quanti aveva suggerito di non distrarsi?), nel finale del 2008 (cio\u00e8 prima di Gianroberto Casaleggio il Veggente, pace all\u2019anima sua) che intorno agli anni dell\u2019attuale decennio ci sarebbe stata una pandemia di queste dimensioni, mi dite come possiamo accettare che a Washington nessuno sapesse nulla avendola, a suo tempo, fatta proprio loro la profezia? Questa recita, questo gioco delle parti \u00e8 ci\u00f2 che ci deve preoccupare, come italiani, europei (!) mediterranei. Il futuro dell\u2019Umanit\u00e0 \u00e8 minacciato da queste forme perverse di rappresentazione del potere che vede comunque una assoluta inadeguatezza di classi dirigenti \u201coccidentali\u201d che presumono, senza strumenti culturali, di potersi misurare con i 7.000 membri del Comitato Centrale del PCC e il loro vertice. Vi deve preoccupare questo divario sempre e, in particolare, in queste ore, il dato dei casi di infettati a New York, anche se quella citt\u00e0 simbolo vi pu\u00f2 sembrare lontana. Se non si ferma (ed ad oggi non sembra proprio che si possa fermare) la diffusione silente del virus, saranno pi\u00f9 \u201cTorri Gemelle\u201d a venir gi\u00f9, sia pure non contestualmente. Meno eclatante e meno spettacolare l\u2019attacco ma il risultato potrebbe essere di un numero di morti molto maggiore.\n\nCominciamo a cercare un posizionamento culturale per il dopo pandemia. Almeno proviamoci.\n\nOreste Grani/Leo Rugens\n\nP.S. Non mi sono sbagliato: l\u2019Intelligence USA ha smentito Trump. Come al solito.", "keywords": [], "meta_keywords": [""], "tags": [], "authors": [], "publish_date": "Sat Mar 21 00:00:00 2020", "summary": "", "article_html": "", "meta_description": "Dopo il cazzeggio mediatico (come lo vogliamo chiamare sia pure con il massimo rispetto per l'istituzione guidata da Donald Trump?) che tanto ritardo ha generato nelle misure adatte da prendere a contrasto di ci\u00f2 che non poteva non essere a conoscenza delle vastissime ed articolate strutture di informazione di cui sono dotati gli USA, ora\u2026", "meta_lang": "it", "meta_favicon": "https://leorugens.wordpress.com/wp-content/uploads/2022/01/cropped-leone4.jpg?w=32", "meta_data": {"robots": "max-image-preview:large", "generator": "WordPress.com", "og": {"type": "article", "title": "Cominciamo a fare\u00a0scelte culturali per il dopo pandemia", "url": "https://leorugens.wordpress.com/2020/03/21/cominciamo-a-fare-scelte-culturali-per-il-dopo-pandemia/", "description": "Dopo il cazzeggio mediatico (come lo vogliamo chiamare sia pure con il massimo rispetto per l\u2019istituzione guidata da Donald Trump?) che tanto ritardo ha generato nelle misure adatte da prende\u2026", "site_name": "Leo Rugens - Sconfinamenti", "image": {"identifier": "https://leorugens.wordpress.com/wp-content/uploads/2020/03/2025.png", "width": 592, "height": 763}, "locale": "it_IT"}, "article": {"published_time": "2020-03-21T18:36:04+00:00", "modified_time": "2020-03-21T18:36:04+00:00", "publisher": "https://www.facebook.com/WordPresscom"}, "fb": {"app_id": 249643311490}, "twitter": {"text": {"title": "Cominciamo a fare\u00a0scelte culturali per il dopo\u00a0pandemia"}, "image": "https://leorugens.wordpress.com/wp-content/uploads/2020/03/2025.png?w=640", "card": "summary_large_image"}, "theme-color": "#fff4e4", "description": "Dopo il cazzeggio mediatico (come lo vogliamo chiamare sia pure con il massimo rispetto per l'istituzione guidata da Donald Trump?) che tanto ritardo ha generato nelle misure adatte da prendere a contrasto di ci\u00f2 che non poteva non essere a conoscenza delle vastissime ed articolate strutture di informazione di cui sono dotati gli USA, ora\u2026", "msapplication-TileImage": "https://leorugens.wordpress.com/wp-content/uploads/2022/01/cropped-leone4.jpg?w=270"}, "canonical_link": "https://leorugens.wordpress.com/2020/03/21/cominciamo-a-fare-scelte-culturali-per-il-dopo-pandemia/"}