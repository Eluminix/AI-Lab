{"source_url": "https://www.milligazete.com.tr", "url": "https://www.milligazete.com.tr/haber/3674635/uzaya-gitmek-isteyenler-yogunluk-olusturdu-bir-bilet-250-bin-dolar", "title": "Uzaya gitmek isteyenler yo\u011funluk olu\u015fturdu! Bir bilet 250 bin dolar", "top_image": "https://static.daktilo.com/sites/71/uploads/2017/11/09/large/cin-in-8-5-ton-agirligindaki-uzay-ussunun-parcalari-turkiye-ye-dusebilir-10214619.jpeg", "meta_img": "https://static.daktilo.com/sites/71/uploads/2017/11/09/large/cin-in-8-5-ton-agirligindaki-uzay-ussunun-parcalari-turkiye-ye-dusebilir-10214619.jpeg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2022/12/23/large/mobil-img.png", "https://mc.yandex.ru/watch/98695054", "https://static.daktilo.com/sites/71/uploads/2017/11/09/large/cin-in-8-5-ton-agirligindaki-uzay-ussunun-parcalari-turkiye-ye-dusebilir-10214619.jpeg", "https://file.daktilo.com/themes/enerjik/assets/img/bos.png", "https://www.milligazete.com.tr/themes/default/assets/img/resmi-ilandir.png", "https://static.daktilo.com/images/services/google-news-follow.png", "https://static.daktilo.com/sites/71/uploads/2022/12/23/large/desktop-img.png"], "movies": [], "text": "Uzay turizmi i\u00e7in bilet sat\u0131\u015flar\u0131 yeniden ba\u015fl\u0131yor!\n\nBirle\u015fik Krall\u0131k\u2019ta faaliyet y\u00fcr\u00fcten uzay turizmi \u015firketi Virgin Galactic'in, ilk ba\u015far\u0131l\u0131 test u\u00e7u\u015fundan bu yana yakla\u015f\u0131k 8 bin rezervasyon ald\u0131\u011f\u0131n\u0131 belirtilerek, bilet sat\u0131\u015flar\u0131n\u0131 tekrar ba\u015flataca\u011f\u0131 a\u00e7\u0131kland\u0131.\n\nVirgin Galactic'ten yap\u0131lan a\u00e7\u0131klamada, bug\u00fcnden itibaren uzay yolculu\u011fu kay\u0131tlar\u0131n\u0131n tekrar kabul edilece\u011fi bildirildi.\n\nKoltuklar 250 bin dolardan sat\u0131\u015fa sunulacak\n\n\u0130steyenlerin internet \u00fczerinden 1000 Amerikan dolar\u0131 kar\u015f\u0131l\u0131\u011f\u0131nda rezervasyon yapt\u0131rabilecekleri bilgisi verilerek, iki saate yak\u0131n s\u00fcrmesi beklenen turistik uzay u\u00e7u\u015fu i\u00e7in koltuklar\u0131n 250 bin dolardan sat\u0131\u015fa sunulaca\u011f\u0131 \u00f6\u011frenildi.\n\nA\u00e7\u0131klamada g\u00f6r\u00fc\u015flerine yer verilen Virgin Galactic Ticari M\u00fcd\u00fcr\u00fc Stephen Attenborough, talebin artmas\u0131n\u0131n te\u015fvik edici oldu\u011funu vurgulad\u0131. Attenborough, 'Uzay Gemisi 2' isimli arac\u0131n u\u00e7u\u015f haz\u0131rl\u0131klar\u0131 i\u00e7in New Mexico'daki f\u0131rlatma \u00fcss\u00fcne ta\u015f\u0131nd\u0131\u011f\u0131n\u0131, 2 arac\u0131n daha yap\u0131m\u0131na h\u0131zla devam edildi\u011fini kaydetti.\n\nHedef 80 kilometre y\u00fckseklik\n\n\u015eu ana kadar yakla\u015f\u0131k 8 bin rezervasyon alan ve 6 ki\u015filik kabinlerde yolcular\u0131 uzaya ta\u015f\u0131maya haz\u0131rlanan Virgin Galactic, 80 kilometre y\u00fcksekli\u011fe ula\u015fmay\u0131 hedefliyor. Uluslararas\u0131 Uzay \u0130stasyonu\u2019nun (ISS) bulundu\u011fu y\u00fcksekli\u011fin iki kat\u0131 olan bu mesafeden d\u00fcnyan\u0131n b\u00fcy\u00fck bir b\u00f6l\u00fcm\u00fcn\u00fcn g\u00f6r\u00fclebilece\u011fi belirtiliyor.\u015eirket taraf\u0131ndan 2018 Aral\u0131k'ta atmosferde 82 kilometre y\u00fcksekli\u011fe \u00e7\u0131k\u0131larak uzaya ba\u015far\u0131l\u0131 bir test u\u00e7u\u015fu ger\u00e7ekle\u015ftirildi\u011fi duyurulmu\u015ftu.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Birle\u015fik Krall\u0131k \u015firketi Virgin Galactic, uzay yolculu\u011fu i\u00e7in 8 bin civar\u0131nda rezervasyon ald\u0131\u011f\u0131n\u0131 belirterek bilet sat\u0131\u015flar\u0131n\u0131 tekrar ba\u015flataca\u011f\u0131n\u0131 duyurdu", "meta_lang": "tr", "meta_favicon": "https://file.milligazete.com.tr/sites/71/uploads/2017/08/09/ms-icon-70x70.png", "meta_data": {"viewport": "width=device-width, initial-scale=1", "title": "Uzaya gitmek isteyenler yo\u011funluk olu\u015fturdu! Bir bilet 250 bin dolar", "description": "Birle\u015fik Krall\u0131k \u015firketi Virgin Galactic, uzay yolculu\u011fu i\u00e7in 8 bin civar\u0131nda rezervasyon ald\u0131\u011f\u0131n\u0131 belirterek bilet sat\u0131\u015flar\u0131n\u0131 tekrar ba\u015flataca\u011f\u0131n\u0131 duyurdu", "datePublished": "2020-02-26T11:48:00+03:00", "dateModified": "2020-02-26T11:56:37+03:00", "url": "https://www.milligazete.com.tr/haber/3674635/uzaya-gitmek-isteyenler-yogunluk-olusturdu-bir-bilet-250-bin-dolar", "articleSection": "news", "robots": "max-image-preview:large", "apple-mobile-web-app-status-bar-style": "rgb(228, 21, 27)", "msapplication-navbutton-color": "rgb(228, 21, 27)", "theme-color": "rgb(228, 21, 27)", "google-site-verification": "jzquJ0XR4zfihTBccOiUFp9F7Ssmyv-QQ9zZNEbXyds", "yandex-verification": "e9a4e34e3f46dcbc", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Uzaya gitmek isteyenler yo\u011funluk olu\u015fturdu! Bir bilet 250 bin dolar", "description": "Birle\u015fik Krall\u0131k \u015firketi Virgin Galactic, uzay yolculu\u011fu i\u00e7in 8 bin civar\u0131nda rezervasyon ald\u0131\u011f\u0131n\u0131 belirterek bilet sat\u0131\u015flar\u0131n\u0131 tekrar ba\u015fla...", "type": "article", "url": "https://www.milligazete.com.tr/haber/3674635/uzaya-gitmek-isteyenler-yogunluk-olusturdu-bir-bilet-250-bin-dolar", "image": {"identifier": "https://static.daktilo.com/sites/71/uploads/2017/11/09/large/cin-in-8-5-ton-agirligindaki-uzay-ussunun-parcalari-turkiye-ye-dusebilir-10214619.jpeg", "width": 606, "height": 340, "alt": "Uzaya gitmek isteyenler yo\u011funluk olu\u015fturdu! Bir bilet 250 bin dolar"}}, "twitter": {"card": "summary_large_image", "site": "@milligazetecom", "creator": "@milligazetecom", "title": "Uzaya gitmek isteyenler yo\u011funluk olu\u015fturdu! Bir bilet 250 bin dolar", "description": "Birle\u015fik Krall\u0131k \u015firketi Virgin Galactic, uzay yolculu\u011fu i\u00e7in 8 bin civar\u0131nda rezervasyon ald\u0131\u011f\u0131n\u0131 belirterek bilet sat\u0131\u015flar\u0131n\u0131 tekrar ba\u015fla...", "image": "https://static.daktilo.com/sites/71/uploads/2017/11/09/large/cin-in-8-5-ton-agirligindaki-uzay-ussunun-parcalari-turkiye-ye-dusebilir-10214619.jpeg", "url": "https://www.milligazete.com.tr/haber/3674635/uzaya-gitmek-isteyenler-yogunluk-olusturdu-bir-bilet-250-bin-dolar"}, "apple-itunes-app": "app-id=1462744376", "google-play-app": "app-id=tr.com.bayramboynukara.emilligazete", "apple-mobile-web-app-title": "E Milli Gazete", "application-name": "E Milli Gazete"}, "canonical_link": "https://www.milligazete.com.tr/haber/3674635/uzaya-gitmek-isteyenler-yogunluk-olusturdu-bir-bilet-250-bin-dolar"}