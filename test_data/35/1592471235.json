{"source_url": "https://www.ilprimatonazionale.it", "url": "https://www.ilprimatonazionale.it/cronaca/coronavirus-323-morti-italia-positivo-30-tamponi-dato-basso-154831/", "title": "Coronavirus, altri 323 morti. Un nuovo positivo ogni 30 tamponi, dato mai cos\u00ec basso", "top_image": "https://www.ilprimatonazionale.it/wp-content/uploads/2020/04/coronavirus-22-scaled.jpg", "meta_img": "https://www.ilprimatonazionale.it/wp-content/uploads/2020/04/coronavirus-22-scaled.jpg", "images": ["https://www.ilprimatonazionale.it/wp-content/uploads/2020/04/coronavirus-22-scaled.jpg", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%201170%20836'%3E%3C/svg%3E", "http://www.ilprimatonazionale.it//wp-content/uploads/2023/07/logo_primato_2020_b.png", "https://www.facebook.com/tr?id=366750398069633&ev=PageView&noscript=1", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20693%20191'%3E%3C/svg%3E", "https://www.ilprimatonazionale.it//wp-content/uploads/2020/10/NEWSLETTER.png", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20100%20100'%3E%3C/svg%3E", "https://www.ilprimatonazionale.it/wp-content/uploads/2019/08/PRIMATO_FOOTER.png", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20336%2045'%3E%3C/svg%3E", "https://www.ilprimatonazionale.it/wp-content/uploads/2025/02/pivert.png", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20231%20120'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20984%20225'%3E%3C/svg%3E", "https://secure.gravatar.com/avatar/60c751982da732dbb5b97f89bbcfc101?s=100&d=wavatar&r=g", "https://secure.gravatar.com/avatar/9247b95caadde5c477a0f6d80643467f?s=100&d=wavatar&r=g"], "movies": [], "text": "Roma, 29 apr \u2013 Quotidiano bollettino della Protezione Civile sull\u2019emergenza coronavirus. I nuovi contagiati registrati oggi sono 2.086, dato analogo a quello di ieri quando ne erano stati registrati 2.091. Da notare che oltre l\u201980% dei casi di contagio \u00e8 avvenuto nelle regioni settentrionali maggiormente colpite dal virus: Lombardia, Piemonte, Emilia Romagna, Veneto e Liguria.\n\nMalati: anche nelle ultime 24 ore si \u00e8 registrato un calo di malati, seppure minore rispetto a ieri. Oggi \u00e8 stato infatti registrato un calo di 548 unit\u00e0, mentre nella giornata di ieri era stato di 608.\n\nVittime: Sempre drammatico il numero di vittime. Oggi sono stati confermati 323 morti, ieri i decessi erano stati 382. Complessivamente in Italia sono decedute 27.682 persone dall\u2019inizio dell\u2019emergenza.\n\nRicoverati: calano ancora i ricoveri in terapia intensiva, dove ad oggi si tovano 1.795 pazienti, 68 meno di ieri. Sono invece ricoverati con sintomi 19.210 pazienti, ovvero 513 meno di ieri. Mentre in isolamento domiciliare si trovano 83.652 persone, e in questo caso si registra un aumento di 33 persone in pi\u00f9 rispetto a ieri.\n\nGuariti: oggi \u00e8 stato registrato un incremento di 2.311 guariti dopo aver contratto il coronavirus. Ieri l\u2019aumento era stato di 2.311. In totale in Italia sono guarite 71.252 persone.\n\nCome al solito i dati relativi al numero di casi individuati va sempre relazionato al numero di tamponi effettuati. Oggi sono stati effettuati per l\u2019esattezza 63.827 tamponi, pi\u00f9 di ieri quando ne erano stati fatti 57.272. Il rapporto \u00e8 dunque di 1 malato ogni 30,6 tamponi effettuati, in termini percentuali il 3,3%. Si tratta del minimo da inizio emergenza.\n\nLombardia, dati incoraggianti\n\nNella regione italiana maggiormente colpita dal coronavirus si registrano 786 nuovi positivi nelle ultime 24 ore a fronte di 14.472 tamponi effettuati. L\u2019incremento di ieri era stato di 869 nuovi casi a fronte di 8.573 tamponi fatti. Calano anche i decessi: oggi 104 confermati, ieri c\u2019era stato un incremento di 126. Diminuiscano poi i ricoverati \u201cper la terza settimana consecutiva\u201d, come specificato dall\u2019assessore regionale all\u2019Istruzione Melania Rizzoli: 621 in terapia intensiva, 21 in meno oggi. Negli altri reparti si trovano 7.120 persone, 160 meno di ieri.\n\nAlessandro Della Guglia", "keywords": [], "meta_keywords": [""], "tags": [], "authors": ["Alessandro Della Guglia", "Scritto Da"], "publish_date": "Wed Apr 29 16:38:53 2020", "summary": "", "article_html": "", "meta_description": "Coronavirus, un positivo ogni 30,6 tamponi effettuati. Dato mai cos\u00ec basso da inizio epidemia. Ma altri 323 morti - Il Primato Nazionale", "meta_lang": "it", "meta_favicon": "http://www.ilprimatonazionale.it//wp-content/uploads/2023/07/favicom_primato.png", "meta_data": {"viewport": "width=device-width, initial-scale=1", "robots": "index, follow, max-image-preview:large, max-snippet:-1, max-video-preview:-1", "description": "Coronavirus, un positivo ogni 30,6 tamponi effettuati. Dato mai cos\u00ec basso da inizio epidemia. Ma altri 323 morti - Il Primato Nazionale", "og": {"locale": "it_IT", "type": "article", "title": "Coronavirus, altri 323 morti. Un nuovo positivo ogni 30 tamponi, dato mai cos\u00ec basso", "description": "Coronavirus, un positivo ogni 30,6 tamponi effettuati. Dato mai cos\u00ec basso da inizio epidemia. Ma altri 323 morti - Il Primato Nazionale", "url": "https://www.ilprimatonazionale.it/cronaca/coronavirus-323-morti-italia-positivo-30-tamponi-dato-basso-154831/", "site_name": "Il Primato Nazionale", "image": {"identifier": "https://www.ilprimatonazionale.it/wp-content/uploads/2020/04/coronavirus-22-scaled.jpg", "width": 2048, "height": 1463, "type": "image/jpeg"}}, "article": {"publisher": "https://www.facebook.com/ilprimatonatsionale", "published_time": "2020-04-29T16:38:53+00:00", "modified_time": "2020-04-30T07:09:09+00:00"}, "author": "Alessandro Della Guglia", "twitter": {"card": "summary_large_image", "title": "Coronavirus, altri 323 morti. Un nuovo positivo ogni 30 tamponi, dato mai cos\u00ec basso", "creator": "@IlPrimatoN", "site": "@IlPrimatoN", "label1": "Scritto da", "data1": "Alessandro Della Guglia", "label2": "Tempo di lettura stimato", "data2": "2 minuti"}, "generator": "Elementor 3.28.3; features: additional_custom_breakpoints, e_local_google_fonts; settings: css_print_method-external, google_font-enabled, font_display-swap", "msapplication-TileImage": "http://www.ilprimatonazionale.it//wp-content/uploads/2023/07/favicom_primato.png"}, "canonical_link": "https://www.ilprimatonazionale.it/cronaca/coronavirus-323-morti-italia-positivo-30-tamponi-dato-basso-154831/"}