{"source_url": "https://www.agenzianova.com", "url": "https://www.agenzianova.com/a/5e7af323880246.15972602/2866004/2020-03-25/usa-giappone-trump-elogia-decisione-di-rinviare-le-olimpiadi", "title": "Usa-Giappone: Trump elogia decisione di rinviare le Olimpiadi", "top_image": "https://www.agenzianova.com/themes/agenzianova/images/frontend/social/twitter_image_src.png", "meta_img": "https://www.agenzianova.com/themes/agenzianova/images/frontend/social/twitter_image_src.png", "images": ["https://www.agenzianova.com/themes/agenzianova/images/frontend/frame/header/icon_facebook.gif", "https://www.agenzianova.com/files/html/servizi_italiani/icone/speciale-infrastrutture.jpg", "https://www.agenzianova.com/themes/agenzianova/images/frontend/frame/header/logo.png", "https://www.agenzianova.com/files/html/servizi_italiani/icone/panorama_internazionale.gif", "https://www.agenzianova.com/files/html/servizi_italiani/icone/speciale-energia.jpg", "https://cdn.agenzianova.com/banner/agenzianova/arab_news_new.jpg", "https://www.agenzianova.com/files/html/servizi_italiani/icone/business-news.jpg", "https://cdn.agenzianova.com/html/servizi_italiani/icone/capitolium.gif", "https://www.agenzianova.com/files/html/servizi_italiani/icone/speciale-scuola.jpg", "https://www.agenzianova.com/files/html/servizi_italiani/icone/l_italia_vista_dagli_altri.gif", "https://www.agenzianova.com/files/html/servizi_italiani/icone/difesa_e_sicurezza.gif", "https://cdn.agenzianova.com/html/servizi_italiani/icone/atlantide.gif", "https://www.agenzianova.com/files/html/servizi_italiani/icone/visto_dalla_cina.gif", "https://www.agenzianova.com/files/html/servizi_italiani/icone/panorama_energia.gif", "https://cdn.agenzianova.com/html/servizi_italiani/icone/icona_terra_di_mezzo_32x37.gif", "https://cdn.agenzianova.com/html/servizi_italiani/icone/mezzaluna.gif", "https://cdn.agenzianova.com/html/servizi_italiani/icone/icona_il_punto_32x37.gif", "https://cdn.agenzianova.com/html/servizi_italiani/icone/cuor-d_africa.gif", "https://www.agenzianova.com/themes/agenzianova/images/frontend/frame/header/icon_rss.gif", "https://www.agenzianova.com/themes/agenzianova/images/frontend/frame/news/linked.gif", "https://www.agenzianova.com/files/html/servizi_italiani/icone/panorama_arabo.gif", "https://www.agenzianova.com/themes/agenzianova/images/frontend/frame/header/icon_twitter.gif", "https://www.agenzianova.com/files/html/servizi_italiani/icone/speciale-difesa.jpg", "https://www.agenzianova.com/themes/agenzianova/images/frontend/social/twitter_image_src.png"], "movies": [], "text": "\u00a9 Agenzia Nova - Riproduzione riservata\n\n- Il presidente degli Stati Uniti, Donald Trump, ha intrattenuto una conversazione telefonica con il primo ministro del Giappone, Shinzo Abe, elogiandolo per la decisione di rinviare le Olimpiadi estive di Tokyo alla luce dell\u2019emergenza sanitaria globale. La scelta di rinviare i Giochi \u00e8 \u201csaggia e grandiosa\u201d, ha detto Trump, un giorno dopo l\u2019approvazione giunta anche dal Comitato olimpico internazionale (Cio). Abe e Trump hanno ribadito la determinazione ad organizzare l\u2019evento in maniera \u201ccompleta\u201d entro l\u2019estate del 2021, secondo il resoconto della conversazione telefonica fornito dal segretario capo di Gabinetto e portavoce del governo giapponese, Yoshihide Suga. I due leader hanno anche concordato di collaborare sul fronte della risposta al coronavirus, incluso lo sviluppo di farmaci per il trattamento della Covid-19. (segue) (Git)", "keywords": [], "meta_keywords": [""], "tags": [], "authors": [], "publish_date": "Wed Mar 25 00:00:00 2020", "summary": "", "article_html": "", "meta_description": "Il presidente degli Stati Uniti, Donald Trump, ha intrattenuto una conversazione telefonica con il primo ministro del Giappone, Shinzo Abe,...", "meta_lang": "it", "meta_favicon": "https://www.agenzianova.com/themes/agenzianova/images/common/favicon.ico", "meta_data": {"generator": "BB", "robots": "index, follow", "title": "Usa-Giappone: Trump elogia decisione di rinviare le Olimpiadi", "description": "Il presidente degli Stati Uniti, Donald Trump, ha intrattenuto una conversazione telefonica con il primo ministro del Giappone, Shinzo Abe,...", "language": "it", "viewport": "width=device-width, height=device-height, user-scalable=no, initial-scale=1.0, minimum-scale=1.0, maximum-scale=1.0", "og": {"locale": "it_IT", "type": "website", "site_name": "Agenzia Nova", "url": "https://www.agenzianova.com/a/5e7af323880246.15972602/2866004/2020-03-25/usa-giappone-trump-elogia-decisione-di-rinviare-le-olimpiadi", "title": "Usa-Giappone: Trump elogia decisione di rinviare le Olimpiadi", "description": "Il presidente degli Stati Uniti, Donald Trump, ha intrattenuto una conversazione telefonica con il primo ministro del Giappone, Shinzo Abe,...", "image": "https://www.agenzianova.com/themes/agenzianova/images/frontend/social/twitter_image_src.png"}, "twitter": {"card": "summary_large_image", "site": "@agenzia_nova", "title": "Usa-Giappone: Trump elogia decisione di rinviare le Olimpiadi", "description": "Il presidente degli Stati Uniti, Donald Trump, ha intrattenuto una conversazione telefonica con il primo ministro del Giappone, Shinzo Abe,...", "image": "https://www.agenzianova.com/themes/agenzianova/images/frontend/social/twitter_image_src.png"}}, "canonical_link": "https://www.agenzianova.com/a/5e7af323880246.15972602/2866004/2020-03-25/usa-giappone-trump-elogia-decisione-di-rinviare-le-olimpiadi"}