{"source_url": "https://kobieta.wp.pl", "url": "https://kobieta.wp.pl/strajk-mimo-pandemii-dziewuchy-dziewuchom-przeciwko-zaostrzeniu-ustawy-antyaborcyjnej-6499761217595009a", "title": "Strajk mimo pandemii. Dziewuchy Dziewuchom przeciwko zaostrzeniu ustawy antyaborcyjnej", "top_image": "https://v.wpimg.pl/YzA2OThmdhsgUDlnRxZ7DmMIbT0BT3VYNBB1dkdca0pxSmAyAQE8CCRCIHoPHywKIEU_ehgBdhsxW2AiWUI9EzJCIzURQjwXI1crewsJbk10AitjRQxqG3Afe2IKWHQYJFYreQlYaRlxBHZsDlQ4SmNP", "meta_img": "https://v.wpimg.pl/YzA2OThmdhsgUDlnRxZ7DmMIbT0BT3VYNBB1dkdca0pxSmAyAQE8CCRCIHoPHywKIEU_ehgBdhsxW2AiWUI9EzJCIzURQjwXI1crewsJbk10AitjRQxqG3Afe2IKWHQYJFYreQlYaRlxBHZsDlQ4SmNP", "images": ["https://v.wpimg.pl/ZTE4YzRhdTUkVi9JfRN4IGcOexM7SnZ2MBZjWH1bb2Q9Gz8TPg0oMTVbdx0gHSo1MkR3Cj5HOyQsGy9LfQwzJzVYOAN9DTc2IFB2GTdfamF9AjtXYVFrZWgAOk1qRWMxcwN0TWRfbzF0DDpOMwxqdjg", "https://v.wpimg.pl/MzNjOWI0YhsvCDlkZktvDmxQbT4gEmFYO0h1dWYBf0J-EmAxIFwoCCsaIHkuQjgKLx0_eTlcYhs-A2AheB8pEz0aIzYwHygXLA8reH8Hfx55Wy0yZFIrHipHe2JxCWAbegx_en4Cfkl9CXY1fQcpTGwX", "https://v.wpimg.pl/MTkxNzEyYjUKGjhJagJvIElCbBMsW2F2Hlp0WGpKeGQTVygTKRw_MRsXYB03DD01HAhgCilWLCQCVzhLah0kJxsULwNqHCA2DhxhQ3AafzBYQCpXJx90MkZMLRgmVC9tWEhjTnZPeGVSSXlLd0l7dhY", "https://v.wpimg.pl/NWY2ZDdhYTY4UCx3SxNsI3sIeC0NSmJ1LBBgZktbf2MhA21ySw4nOzxAPzQLRiklLEI7MxRGPjt2UyotSx5_eD1bKTQICTd4PF84IQBHdzU7AWtyBg1jMWwFbWlQWSg2dFM-J1dFLGJvV28iUgx5NjgEeDk", "https://v.wpimg.pl/MTM5NjQyYjUsVzhZfgJvIG8PbAM4W2F2OBd0SH5KeGQ1GigDPRw_MT1aYA0jDD01OkVgGj1WLCQkGjhbfh0kJz1ZLxN-HCA2KFFhWTUadWwuBChHYxt9YGABLF4wVC9tfAFjDzVMdGV-DHheY0F0djA", "https://v.wpimg.pl/ZXJfd3AudTkrBBIAbg54LGhcRlAxHQUrPgJGH2MAeGJoSQ1eIBI_K2UHAEVuBTY5KQMMXC0RPyoVERQdMgM9ejc", "https://v.wpimg.pl/YTFjOWEzdjUnCDlkagF7IGRQbT4sWHV2M0h1dWpJaGA-W3hhahwwOCMYKicqVD4mMxouIDVUKThpCz8-agxoeyIDPCcpGyB7IwctMiFVamwiU3djfR90NXRcdnpxSmpla1J9NH1XaWJyCy5mJkM4Z3JYbSo", "https://v.wpimg.pl/M2YxOTY3YlM4GjlndkhvRntCbT0wEWEQLFp1dnYAeAIhVyk9NVY_VykXYTMrRj1TLghhJDUcLEIwVzlldlckQSkULi12ViBQPBxgNW8BKQZoTCp5agp7AnRMKzFpHi9Qah5iZ2pSdAE_SXZibgF8ECQ", "https://v.wpimg.pl/OWVmY2Q3YDY3Dy8BfkhtI3RXe1s4EWN1I09jEH4AemcuQj9bPVY9MiYCd1UjRj82IR13Qj0cLic_Qi8DflcmJCYBOEt-ViI1Mwl2BTdWKmFlX2AfMwt9YHtZbwozHi0xY1h0BGQGeG4zCzpWZgt7dSs", "https://v.wpimg.pl/NjlkOTAxYQsNCTlnbgNsHk5RbT0oWmJIGUl1dm5Lf14UWnhibh4nBgkZKiQuVikYGRsuIzFWPgZDCj89bg5_RQgCPCQtGTdFCQYtMSVXKloNWisweE9jWFpdeXl1GXoJQQoqYCJVew5eWHltJUF-W1wJbSk", "https://v.wpimg.pl/YjgxODMxdgsGGjl3YgN7HkVCbS0kWnVIElp1ZmJLaF4fSXhyYh4wBgIKKjQiVj4YEgguMz1WKQZIGT8tYg5oRQMRPDQhGSBFAhUtISlXbgsFSykieUt0UlVLd2l5T29cSkEpc3RVYVxRQS18fEBqW1RAbTk", "https://v.wpimg.pl/NWI2NzFiYTYoUDhJaRJsI2sIbBMvS2J1PBB0WGlae2cxHSgTKgw8MjldYB00HD42PkJgCipGLycgHThLaQ0nJDleLwNpDCM1LFZhSHdcejErVitXdAwoNWQGf09zRHdgfQNjTyJQLWIrBHlLJAh3dTQ", "https://v.wpimg.pl/YmQwZDZidgwwFSx3dRJ7GXNNeC0zS3VPJFVgZnVabF0pWDwtNgwrCCEYdCMoHCkMJgd0NDZGOB04WCx1dQ0wHiEbOz11DDQPNBN1IGsPbVU1TmJpaFBgXHxDYyI_RGALYUd3d21ebw81Rz5yOF07Tyw", "https://v.wpimg.pl/MDhhMzBlYiUJCjtJbRdvMEpSbxMrTmFmHUp3WG1feHQQRysTLgk_IRgHYx0wGT0lHxhjCi5DLDQBRztLbQgkNxgELANtCSAmDQxiSnRaeXUMWH5XelR6JUVcLkknQXUgXA5gGHYILnRQCX5KJw51ZhU", "https://v.wpimg.pl/YzA2OThmdhsgUDlnRxZ7DmMIbT0BT3VYNBB1dkdca0pxSmAyAQE8CCRCIHoPHywKIEU_ehgBdhsxW2AiWUI9EzJCIzURQjwXI1crewsJbk10AitjRQxqG3Afe2IKWHQYJFYreQlYaRlxBHZsDlQ4SmNP", "https://v.wpimg.pl/NDlhNDM4YSUNCjh3Yk9sME5SbC0kFmJmGUp0ZmIHe3QURygtIVE8IRwHYCM_QT4lGxhgNCEbLzQFRzh1YlAnNxwELz1iUSMmCQxhJnwFK3RVCnppfgEsdEFcdiV0GXZ2DV9jfXwAdnBVCXp3dQV2ZhE", "https://v.wpimg.pl/M2UwN2E1YlM0FTgBakpvRndNbFssE2EQIFV0EGoCfAYtRnkEalckXjAFK0IqHypAIAcvRTUfPV56Fj5bakd8HTEePUIpUDQdMBosVyEefwJgQ3gHcVJgV2ZOKx9xVy9QeBZ2ASMcfQY0EX1XdQYsB2VDbE8", "https://v.wpimg.pl/MDNiMzU5YiUvCztJek5vMGxTbxM8F2FmO0t3WHoGeHQ2RisTOVA_IT4GYx0nQD0lORljCjkaLDQnRjtLelEkNz4FLAN6UCAmKw1iGzMEeCUtX39XZgF7IGNdKxs0GCx9dltgTWxQfHR9C35PbAd0ZjM", "https://v.wpimg.pl/OGVmMGFkYCY3Dzt0aRBtM3RXby4vSWNlI093ZWlYfnMuXHpxaQ0mKzMfKDcpRSg1Ix0sMDZFPyt5DD0uaR1-aDIEPjcqCjZoMwAvIiJEfiJuDnp0clpiIWMPfWpyXysje1R8dSVGeCNiWXUiIFsuI2Jabzo", "https://v.wpimg.pl/MTFmMzJkYjUnDztJZRBvIGRXbxMjSWF2M093WGVYeGQ-QisTJg4_MTYCYx04Hj01MR1jCiZELCQvQjtLZQ8kJzYBLANlDiA2IwliGSlSemxwWy9XelN9N2tZdE4pRnUxIF1gSilYe2V3C35ILgh9djs", "https://v.wpimg.pl/aG9tLmpwTiZYFjpeXwxDMxtObgQZVU1lTFZ2T19GU38JDGMJXgARLlQTYh0cWFB0DEV7W0FCU3cURXxZSE9YdAtDeUIUDQgiTgEvBQlaBT1QETsYEx8OKhcePApSCg", "https://v.wpimg.pl/Njk4ZjlhYQsKVixZQxNsHkkOeAMFSmJIHhZgSENaflpbTGtYXFhhDAJYPxgJGCFEDEYvGg0fPkQbWHULHAFhHFobPgMfGCILEhs_Bw4NKkUIUG1dWVgqXUZVaQtdRXpcCQF3CAkMKkcKAWoJXF53Ug0NO1pOFQ", "https://v.wpimg.pl/MjViMzBiYgs3CztJbRJvHnRTbxMrS2FII0t3WG1aeFouRisTLgw_DyYGYx0wHD0LIRljCi5GLBo_RjtLbQ0kGSYFLANtDCAIMw1iHndaLFk0WChXIQooWXtdfRxzRHQPYVlgSnZfK1hjC35KIAp6SCs"], "movies": [], "text": "W \u015brod\u0119 15 kwietnia w Sejmie odb\u0119dzie si\u0119 pierwsze czytanie projektu obywatelskiego Kai Godek o zaostrzeniu przepis\u00f3w antyaborcyjnych. Kontrowersyjna ustawa \"Zatrzymaj aborcj\u0119\" po raz pierwszy pojawi\u0142a si\u0119 w Sejmie w 2017 roku. Ju\u017c wtedy wzbudzi\u0142a liczne kontrowersje, a organizowane przeciwko niej Czarne Protesty przesz\u0142y do historii.\n\nZaostrzenie ustawy antyaborcyjnej. Protest online Nie inaczej jest tym razem. Ustawa, kt\u00f3ra zak\u0142ada ca\u0142kowity zakaz przeprowadzenia aborcji, ponownie wzbudzi\u0142a liczne sprzeciwy Polek. Ze wzgl\u0119du na panuj\u0105c\u0105 pandemi\u0119 i zwi\u0105zane z ni\u0105 obostrzenia, kobiety nie mog\u0105 jednak wyj\u015b\u0107 na ulic\u0119, by zamanifestowa\u0107 swoje pogl\u0105dy. Dziewuchy Dziewuchom znalaz\u0142y jednak spos\u00f3b, by zawalczy\u0107 o swoje prawa i g\u0142o\u015bno wyrazi\u0107 sw\u00f3j sprzeciw. Inicjatorki Czarnych Protest\u00f3w rozpocz\u0119\u0142y protest online.\n\nCz\u0142onkinie grupy zainicjowa\u0142y akcj\u0119 mailingow\u0105, kt\u00f3ra polega na wysy\u0142aniu maili do wybranych parlamentarzyst\u00f3w i parlamentarzystek, wzywaj\u0105c ich do odrzucenia ustawy. By u\u0142atwi\u0107 zadanie protestuj\u0105cym, stworzono w tym celu nawet specjaln\u0105 \"wysy\u0142ark\u0119\".\n\n\"Ta wysy\u0142arka pozwoli Ci zautomatyzowa\u0107 proces mailingu do wybranych parlamentarzyst\u00f3w i parlamentarzystek (po lewej stronie znajdziesz pe\u0142n\u0105 list\u0119 nazwisk). Teraz za jednym zamachem mo\u017cesz wezwa\u0107 wskazane osoby do odrzucenia dw\u00f3ch projekt\u00f3w ustaw - zaostrzaj\u0105cej prawo antyaborcyjne i kryminalizuj\u0105cej edukacj\u0119 seksualn\u0105. Wysy\u0142anie wiadomo\u015bci elektronicznych nigdy nie by\u0142o tak proste, a jednocze\u015bnie tak kluczowe!\" \u2013 napisa\u0142y na Facebooku, wzywaj\u0105c do protestu.\n\n\"W r\u0119kach wi\u0119kszo\u015bci parlamentarnej, kt\u00f3ra cynicznie wykorzystuje tematy spo\u0142eczne do politycznej gry, le\u017cy dzi\u015b zdrowie reprodukcyjne kobiet oraz dost\u0119p m\u0142odzie\u017cy do rzetelnej wiedzy na temat seksualno\u015bci. Tw\u00f3j g\u0142os oraz g\u0142osy Twoich znajomych s\u0105 niezb\u0119dne, aby pokaza\u0107 rz\u0105dz\u0105cym, \u017ce patrzymy im na r\u0119ce, a haniebne projekty ustaw spotykaj\u0105 si\u0119 z powszechnym sprzeciwem\" \u2013 podkre\u015bla\u0142y.\n\nWcze\u015bniej, w ramach protestu, zach\u0119ca\u0142y tak\u017ce do nagrywania kr\u00f3tkich video ze sprzeciwem, z kt\u00f3rych utworz\u0105 kompilacj\u0119 i prze\u015bl\u0105 j\u0105 pos\u0142om i pos\u0142ankom jeszcze przed obradami.\n\nRozwi\u0144\n\nZobacz tak\u017ce: Test szczoteczki sonicznej Panasonic", "keywords": [], "meta_keywords": [""], "tags": ["Sukienki", "Przepisy na grilla"], "authors": ["Grupa Wirtualna Polska", "Dominika Paj\u0105k", "Paulina \u017bmudzi\u0144ska", "Natalia Wi\u0119ckowska", "Aleksandra Zaprutko-Janicka"], "publish_date": "Tue Apr 14 09:16:00 2020", "summary": "", "article_html": "", "meta_description": "Do Sejmu wr\u00f3ci\u0142 kontrowersyjny projekt o zaostrzeniu ustawy antyaborcyjnej. Cz\u0142onkinie grupy Dziewuchy Dziewuchom i tym razem nie zamierzaj\u0105 milcze\u0107. Zainicjowa\u0142y protest online.", "meta_lang": "pl", "meta_favicon": "/staticfiles/icons/icon.png", "meta_data": {"viewport": "width=device-width, initial-scale=1", "gaf": "bkuhleqy", "description": "Do Sejmu wr\u00f3ci\u0142 kontrowersyjny projekt o zaostrzeniu ustawy antyaborcyjnej. Cz\u0142onkinie grupy Dziewuchy Dziewuchom i tym razem nie zamierzaj\u0105 milcze\u0107. Zainicjowa\u0142y protest online.", "author": "Grupa Wirtualna Polska", "robots": "max-image-preview:large", "og": {"type": "article", "title": "Strajk mimo pandemii. Dziewuchy Dziewuchom przeciwko zaostrzeniu ustawy antyaborcyjnej", "description": "Do Sejmu wr\u00f3ci\u0142 kontrowersyjny projekt o zaostrzeniu ustawy antyaborcyjnej. Cz\u0142onkinie grupy Dziewuchy Dziewuchom i tym razem nie zamierzaj\u0105 milcze\u0107. Zainicjowa\u0142y protest online.", "url": "https://kobieta.wp.pl/strajk-mimo-pandemii-dziewuchy-dziewuchom-przeciwko-zaostrzeniu-ustawy-antyaborcyjnej-6499761217595009a", "site_name": "WP Kobieta", "locale": "pl_PL", "article": {"tag": "ustawa antyaborcyjna"}, "image": "https://v.wpimg.pl/YzA2OThmdhsgUDlnRxZ7DmMIbT0BT3VYNBB1dkdca0pxSmAyAQE8CCRCIHoPHywKIEU_ehgBdhsxW2AiWUI9EzJCIzURQjwXI1crewsJbk10AitjRQxqG3Afe2IKWHQYJFYreQlYaRlxBHZsDlQ4SmNP"}, "article": {"published_time": "2020-04-14T09:16:00.000Z", "modified_time": "2020-04-14T09:53:15.000Z"}, "twitter": {"card": "summary_large_image", "description": "Do Sejmu wr\u00f3ci\u0142 kontrowersyjny projekt o zaostrzeniu ustawy antyaborcyjnej. Cz\u0142onkinie grupy Dziewuchy Dziewuchom i tym razem nie zamierzaj\u0105 milcze\u0107. Zainicjowa\u0142y protest online.", "image": "https://v.wpimg.pl/YzA2OThmdhsgUDlnRxZ7DmMIbT0BT3VYNBB1dkdca0pxSmAyAQE8CCRCIHoPHywKIEU_ehgBdhsxW2AiWUI9EzJCIzURQjwXI1crewsJbk10AitjRQxqG3Afe2IKWHQYJFYreQlYaRlxBHZsDlQ4SmNP"}, "fb": {"app_id": 227957087405158, "pages": 133002276750780}, "breakpoints": "629, 1139, 1365", "content-width": "device-width, 630, 980, 1280", "mobile-web-app-capable": "yes", "apple-mobile-web-app-capable": "yes", "apple-mobile-web-app-status-bar-style": "black-translucent", "theme-color": "var(--color-brand)"}, "canonical_link": "https://kobieta.wp.pl/strajk-mimo-pandemii-dziewuchy-dziewuchom-przeciwko-zaostrzeniu-ustawy-antyaborcyjnej-6499761217595009a"}