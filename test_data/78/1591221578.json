{"source_url": "https://www.prnewswire.com:443", "url": "https://www.prnewswire.com:443/news-releases/dziesiec-zagranicznych-projektow-debiutuje-na-global-unicorn-fair-tojoy-impulsem-dla-globalnego-ozywienia-gospodarczego-852548509.html", "title": "Dziesi\u0119\u0107 zagranicznych projekt\u00f3w debiutuje na Global Unicorn Fair", "top_image": "https://mma.prnewswire.com/media/1160784/The_2nd_Global_Unicorn_Fair_held_online_business_system_TOJOY.jpg?p=facebook", "meta_img": "https://mma.prnewswire.com/media/1160784/The_2nd_Global_Unicorn_Fair_held_online_business_system_TOJOY.jpg?p=facebook", "images": ["https://www.prnewswire.com:443/content/dam/newsfeatured/icon3.png", "https://mma.prnewswire.com/media/1160784/The_2nd_Global_Unicorn_Fair_held_online_business_system_TOJOY.jpg?p=facebook", "data:image/jpg;base64,iVBORw0KGgoAAAANSUhEUgAAAlgAAAJYAQAAAACWHaVxAAAEyUlEQVR4Xu3XQXLeKhAEYLzSMTgqHFXH0CqE7h4k5c8m1Mur8qR6FliCmQ9vumSX8feqfG78h7K1V7b2ytZe2dorW3tla69s7ZWtvbK1V7b2ytZe2dorW3v1P1g/StQxRscyTizj+orTOp86Ghr2ep177VxDzZatpJbezwPqwVf6X9prN921B0F796wtWwmt5xhLr9g+y3uYlzBNU2Xzc7EtW6ktds+nyMusijSBphp7AG3Z+mcsjGCB8AKjIj6kbdn6Byz+1PGKykPrAL5AHGh5Zm3ZymdFzZGGuT9a1pCtP1tsfTfrXR1RaZENzs1NzM1PSUGQkCsE6bNs2fqsb25FhhpGGCT+wxCR0l4InX1S8RcV/2uwZSulxeSshd0nkjPUjTldxznctPr4FGXLVkYr8tIolOOhp3AiTWQUJN0E68KELVsZLfT8Psy5AZpzLcDoG7r4KVu2klkU0D2H9bEgXQTOqmipVHFxBC7ubLZsJbXGCWtcjAWOlRwuywIdB/crQZUtW+msXlgHQqOF2zE8TzkSp/MrMlbW+CvYspXR4vFsrJjjgmH5lR1r7nltpCuvY9mylcxizRMGRD0cVl54wJitT4n6dOdnhmzZymMpORWP54EFGcLe89QfAX2dPltUtmwlsyI5Dcxs5OtqpFUKR5AmhAZ7A+o8/cyQLVtZrJibyzyCVYK5Gy88YXloflTYp7JlK501u9GDDGHhq7r5xTh5AAbXtecS0FG2bHEqj3V/LLAQ5AeEQkSqQEUT7lQfQFu28loDYbhLI3xEkLSJEcasQGC48IS+ZstWWgufCKYJw9GtJU4ZpCdXar7zZ8tWRksMQHXPuWXFnjLEA1q6DhfbspXVIkMQI0Pg3O8FzGuO1kWBN92CrTpspbJ+6FhV2cMnjJx65t9M6+mmWc1WPNlalcNCXpAc1rm6nzTF8L2H2/n0GrNlK5sVjfoSxBz9FRCA/R2kslJH35atjBbmVixoPfERKL+AhkBG8fktQ7ZsZbGiUUGq67CXaQ18Srr2IBAM+gu5gs+yZSuZxcYIA+c6A3Ie7ww13Nm4pztxwD0N2rKVztIxCz1aVMfdwtAsJlrWqa1VttJYYNSD5BSGZihIPUDehJhdTA5qxSzKlq1kFucgkOEIiq8Y6ZWfiCtUtvASTdiyldJiI4WICoejFB/MMWazqRPUJfgVbNlKaklQz02fsjiMmLGXQQKtsUPCsGUro1Xv5ZUhMpg7MQK6oX0mhxffPsuWrWRWbHKuPE9QFSQMq07uIWtcEKmmE1u28lmcw8mau9OEPVQMs3k9zYl1iS1bfEpkxXdiZoON7ME4Rk5Cvx7cftGvYMtWRuspJgd5UaTiT6PB+Jw4YEsdzBD26LNs2UpmhcDQrKex/o4iw5GLJ1+Lfvm2bKW09I6Rjv41fGcImxVWHct/xlS2bOWz0N0Yi4ERCJ3DKl2C+NwqqukbY8tWdqtUZuPC3BRi0SjmcKDrWDi1ZSu/9WtPxwtPZ3LwKWGQjhWpV9lC2XrX97f4E1bDK+d0EAyW1dcrFl7yzNrSga1MVhQyxKhwOLoHLuEw4rMEXRevtmwltP5K2dorW3tla69s7ZWtvbK1V7b2ytZe2dorW3tla69s7ZWtvfqu1k/muMUl8sH4IAAAAABJRU5ErkJggg==", "https://www.prnewswire.com:443/content/dam/newsfeatured/icon2.png", "https://www.prnewswire.com:443/content/dam/prnewswire/homepage/prn_cision_logo_desktop.png", "https://www.prnewswire.com:443/content/dam/newsfeatured/icon1.png", "https://rt.prnewswire.com/rt.gif?NewsItemId=PL90907&Transmission_Id=202004281014PR_NEWS_EURO_ND__PL90907&DateId=20200428", "https://www.prnewswire.com:443/content/dam/prnewswire/homepage/prn_cision_logo_mobile.png"], "movies": [], "text": "PEKIN, 28 kwietnia 2020 r. /PRNewswire/ -- W dniu 26 kwietnia mia\u0142a miejsce II edycja targ\u00f3w Global Unicorn Fair (GUF) sponsorowanych przez TOJOY i wsp\u00f3\u0142finansowanych przez dzia\u0142aj\u0105c\u0105 przy Chi\u0144skim Stowarzyszeniu Inwestycyjnym, Specjaln\u0105 Komisj\u0119 ds. Inwestycji w Nowe Zaawansowane Technologie oraz organizowanych przez organizacj\u0119 Global Alliance of Sharing Economy (GLASE) i wspieranych przez Chi\u0144skie Stowarzyszenie na rzecz Handlu Mi\u0119dzynarodowego. Wydarzenie odby\u0142o si\u0119 na nale\u017c\u0105cej do TOJOY internetowej platformie Cloud Fair.\n\nThe 2nd Global Unicorn Fair was held on the online business system TOJOY Cloud Fair.\n\nWraz z czo\u0142owymi przedstawicielami \u015brodowisk biznesowych i inwestycyjnych oraz przedstawicielami medi\u00f3w z ca\u0142ego \u015bwiata, w wydarzeniu wzi\u0105\u0142 udzia\u0142 m.in. by\u0142y premier Australii i przewodnicz\u0105cy GLASE, Kevin Rudd; przewodnicz\u0105cy zarz\u0105du TOJOY, Lu Junquing; dyrektor naczelny TOJOY na \u015bwiat i by\u0142y wiceprezes Apple na \u015bwiat, Ge Jun; prezes Center for China & Globalization (CCG), Wang Huiyao; by\u0142y przewodnicz\u0105cy wydzia\u0142u ds. Ameryki i Oceanii przy Ministerstwie Handlu i starszy naukowiec w CCG, Jiang Shan; prezes Chi\u0144skiego Stowarzyszenia na rzecz Handlu Mi\u0119dzynarodowego, Jin Xu; prezes i sekretarz generalny Specjalnej Komisji ds. Inwestycji w Nowe Zaawansowane Technologie przy Chi\u0144skim Stowarzyszeniu Inwestycyjnym, Zheng Rong. Wydarzenie by\u0142o relacjonowane przez Baidu i tygodnik The Economic Observer, a transmisj\u0119 na \u017cywo ogl\u0105da\u0142o w sieci przesz\u0142o 500 tys. os\u00f3b.\n\nWsp\u00f3\u0142praca gospodarcza na rzecz wsp\u00f3lnego kszta\u0142towania przysz\u0142o\u015bci\n\nTematem przewodnim GUF by\u0142o has\u0142o \u201eGlobalna wizja \u2013 wygra\u0107 przysz\u0142o\u015b\u0107\". W wydarzeniu udzia\u0142 wzi\u0119\u0142o dziesi\u0119\u0107 globalnych przedsi\u0119biorstw specjalizuj\u0105cych si\u0119 w nowych obszarach gospodarki. Znalaz\u0142y si\u0119 w\u015br\u00f3d nich m.in.: australijski system rolnictwa wertykalnego E Agri, ameryka\u0144ska firma sprz\u0105taj\u0105ca hotele Renue, czy du\u0144ska sie\u0107 supermarket\u00f3w Netto. Podczas wydarzenia firmom przedstawiono setki tysi\u0119cy potencjalnych lokalnych chi\u0144skich partner\u00f3w, z kt\u00f3rymi mog\u0105 nawi\u0105za\u0107 wsp\u00f3\u0142prac\u0119, aby rozpocz\u0105\u0107 dynamiczny podb\u00f3j Chin.\n\nW trakcie wydarzenia Ge Jun stwierdzi\u0142: \u201eGlobalizacja gospodarki idzie w bardziej otwartym, przyjaznym dla wszystkich i zr\u00f3wnowa\u017conym kierunku, kt\u00f3ry przyniesie wi\u0119ksz\u0105 liczb\u0119 sytuacji korzystnych dla wszystkich zainteresowanych\". Ge uwa\u017ca, \u017ce w przysz\u0142o\u015bci przedsi\u0119biorcy z ca\u0142ego \u015bwiata b\u0119d\u0105 bli\u017cej wsp\u00f3\u0142pracowa\u0107 na rzecz integracji zasob\u00f3w, wzajemnego wykorzystywania swoich mocnych stron i wsp\u00f3lnego tworzenia nowych form przemys\u0142u pod k\u0105tem wykorzystania mo\u017cliwo\u015bci oferowanych przez partnerski model rozwoju gospodarczego.\n\nRudd stwierdzi\u0142, \u017ce globalizacja przyczyni\u0142a si\u0119 w wielu krajach do rozwoju gospodarki, handlu, nauki i technologii oraz wyeliminowania ub\u00f3stwa. Jednak wed\u0142ug niego obecna pandemia wp\u0142ynie negatywnie na proces globalizacji, potencjalne skutkuj\u0105c zmianami w zakresie globalnych \u0142a\u0144cuch\u00f3w dostaw i powi\u0105za\u0144 gospodarczych. Rudd zach\u0119ca\u0142 do tworzenia opartych na partnerstwie strategii gospodarczych i promocji zr\u00f3wnowa\u017conych praktyk rozwojowych na rzecz pozytywnego przysz\u0142ego kierunku globalizacji gospodarczej.\n\nPrzedsi\u0119biorcy bior\u0105cy udzia\u0142 w wydarzeniu mogli cyfrowo kontaktowa\u0107 si\u0119 z prowadz\u0105cymi i wyrazili zainteresowanie wsp\u00f3\u0142prac\u0105 z prezentowanymi firmami. TOJOY przewiduje, \u017ce wydarzenie b\u0119dzie impulsem dla globalnej przedsi\u0119biorczo\u015bci pozwalaj\u0105cym podbija\u0107 ogromny rynek konsument\u00f3w z Chin i umo\u017cliwiaj\u0105cym lokalnym firmom i ich partnerom czerpanie korzy\u015bci z dynamicznego, zr\u00f3wnowa\u017conego rozwoju.\n\n\u015awiat wsp\u00f3lnie przeciwko COVID-19\n\nPodczas trwaj\u0105cego na ca\u0142ym \u015bwiecie kryzysu zwi\u0105zanego z epidemi\u0105 COVID-19, TOJOY ponownie mobilizuje \u015bwiatowe zasoby, opowiadaj\u0105c si\u0119 za zniesieniem ogranicze\u0144 poprzez promocj\u0119 koncepcji Great Sharing Economics (bazuj\u0105cej na ekonomii wsp\u00f3\u0142pracy).\n\nNiekt\u00f3re z negatywnych skutk\u00f3w pandemii wynikaj\u0105 z utrudnie\u0144 dla prowadzenia dzia\u0142alno\u015bci gospodarczej. Wraz ze wstrzymaniem przep\u0142ywu zasob\u00f3w gospodarczych dzia\u0142alno\u015b\u0107 gospodarcza stanie w obliczu zastoju. GUF stara si\u0119 ze swojej strony przywr\u00f3ci\u0107 ten przep\u0142yw. Korzy\u015bci ekonomiczne uzyskane dzi\u0119ki organizacji targ\u00f3w nie tylko pozwol\u0105 chi\u0144skiej gospodarce podnie\u015b\u0107 si\u0119 po pandemii ale tak\u017ce umo\u017cliwi\u0105 globalnej gospodarce przetrwanie zwi\u0105zanego z pandemi\u0105 kryzysu i przynios\u0105 o\u017cywienie gospodarcze.\n\nZdj\u0119cie - https://mma.prnewswire.com/media/1160784/The_2nd_Global_Unicorn_Fair_held_online_business_system_TOJOY.jpg\n\nRelated Links\n\nhttps://en.tojoy.com/\n\n", "keywords": [], "meta_keywords": ["ToJoy Shared Holding Group Co.", "Ltd."], "tags": [], "authors": ["Tojoy Shared Holding Group Co."], "publish_date": null, "summary": "", "article_html": "", "meta_description": "/PRNewswire/ -- W dniu 26 kwietnia mia\u0142a miejsce II edycja targ\u00f3w Global Unicorn Fair (GUF) sponsorowanych przez TOJOY i wsp\u00f3\u0142finansowanych przez dzia\u0142aj\u0105c\u0105...", "meta_lang": "en", "meta_favicon": "/content/dam/prnewswire/icons/2019-Q4-PRN-Icon-32-32.png", "meta_data": {"viewport": "width=device-width, initial-scale=1", "adobeLaunchScript": "//assets.adobedtm.com/launch-ENb957f6e7383d4549b191e1190ed5476e.min", "description": "/PRNewswire/ -- W dniu 26 kwietnia mia\u0142a miejsce II edycja targ\u00f3w Global Unicorn Fair (GUF) sponsorowanych przez TOJOY i wsp\u00f3\u0142finansowanych przez dzia\u0142aj\u0105c\u0105...", "author": "ToJoy Shared Holding Group Co., Ltd.", "Publisher": "Cision PR Newswire", "msvalidate.01": "9D28F7743C790DD88F2D9C7375EF7ED5", "p": {"domain_verify": "7d052ac42aa9e7505635404745861994"}, "referrer": "unsafe-url", "cf_entity_title": "Dziesi\u0119\u0107 zagranicznych projekt\u00f3w debiutuje na Global Unicorn Fair - TOJOY impulsem dla globalnego o\u017cywienia gospodarczego", "cf_entity_thumbnail_url": "https://www.prnewswire.com/content/dam/prnewswire/common/logo-prn-01_PRN.gif", "google-site-verification": "xDAXH-iSoJ2LVjsJb88HI03rnWfjQ3sQcczI4-EGotQ", "naver-site-verification": "0aaad19c909a94c1b1cf1e782a10f0a6d8e14fc0", "geo.placename": "PEKIN, 28 kwietnia 2020 r.", "geo.region": "China", "date": "2020-04-28T10:14:00-04:00", "keywords": "ToJoy Shared Holding Group Co., Ltd.", "twitter": {"card": "summary_large_image", "site": "@PRNewswire", "title": "Dziesi\u0119\u0107 zagranicznych projekt\u00f3w debiutuje na Global Unicorn Fair - TOJOY impulsem dla globalnego o\u017cywienia gospodarczego", "description": "/PRNewswire/ -- W dniu 26 kwietnia mia\u0142a miejsce II edycja targ\u00f3w Global Unicorn Fair (GUF) sponsorowanych przez TOJOY i wsp\u00f3\u0142finansowanych przez dzia\u0142aj\u0105c\u0105...", "image": "https://mma.prnewswire.com/media/1160784/The_2nd_Global_Unicorn_Fair_held_online_business_system_TOJOY.jpg?p=twitter"}, "og": {"title": "Dziesi\u0119\u0107 zagranicznych projekt\u00f3w debiutuje na Global Unicorn Fair - TOJOY impulsem dla globalnego o\u017cywienia gospodarczego", "type": "articles", "description": "/PRNewswire/ -- W dniu 26 kwietnia mia\u0142a miejsce II edycja targ\u00f3w Global Unicorn Fair (GUF) sponsorowanych przez TOJOY i wsp\u00f3\u0142finansowanych przez dzia\u0142aj\u0105c\u0105...", "image": "https://mma.prnewswire.com/media/1160784/The_2nd_Global_Unicorn_Fair_held_online_business_system_TOJOY.jpg?p=facebook", "url": "https://www.prnewswire.com/news-releases/dziesiec-zagranicznych-projektow-debiutuje-na-global-unicorn-fair-tojoy-impulsem-dla-globalnego-ozywienia-gospodarczego-852548509.html"}, "assetURLS": "https://mma.prnewswire.com/media/1160784/The_2nd_Global_Unicorn_Fair_held_online_business_system_TOJOY.jpg", "robots": "index, follow, max-image-preview:large"}, "canonical_link": "https://www.prnewswire.com/news-releases/dziesiec-zagranicznych-projektow-debiutuje-na-global-unicorn-fair-tojoy-impulsem-dla-globalnego-ozywienia-gospodarczego-852548509.html"}