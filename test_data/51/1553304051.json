{"source_url": "https://www.ilfaroonline.it", "url": "https://www.ilfaroonline.it/2020/03/19/coronavirus-ad-oggi-sono-3405-i-morti-in-italia-piu-vittime-della-cina/326803/", "title": "Coronavirus, ad oggi sono 3405 i morti in Italia: pi\u00f9 vittime della Cina", "top_image": "https://cdn.ilfaroonline.it/photogallery_new/images/2020/02/coronavirus-120050.jpg", "meta_img": "https://cdn.ilfaroonline.it/photogallery_new/images/2020/02/coronavirus-120050.jpg", "images": ["https://www.ilfaroonline.it/static/images/Twitter-4f41a3c2d4a2cc2e7d0526e538fdd69b.svg", "https://cdn.ilfaroonline.it/wp-content/uploads/2024/04/logofaro.png", "https://cdn.ilfaroonline.it/photogallery_new/images/2020/02/coronavirus-120050.jpg", "https://www.ilfaroonline.it/static/images/pressnews_mobile-834f6eff6f8b0433d87ed015f96efd82.svg", "https://www.ilfaroonline.it/static/images/PDF-1019c8b8bfbe456dc43380fabab2219d.svg", "https://www.ilfaroonline.it/static/images/LinkedIn-04c0da8f7902cf98c20942ab62099b92.svg", "https://www.ilfaroonline.it/static/images/Share-bd9f9592e6a37fb544fba79f581ef4a5.svg", "https://www.ilfaroonline.it/static/images/Pinterest-e3324ce4fc3596b692c4b853011b8acc.svg", "https://www.ilfaroonline.it/static/images/search_dark-95e8f02d1491221db5c71c0a4d0c3fe2.svg", "https://www.ilfaroonline.it/static/images/WhatsApp-397b2e29e9fad6ed1d3a10cbb1ff5ff9.svg", "https://www.ilfaroonline.it/static/images/Facebook-902b2034ea37f2fb55cf4fa1964f8d8a.svg", "https://www.ilfaroonline.it/static/images/Mail-4559d952281afdf6d66d230f6eb33c32.svg", "https://www.ilfaroonline.it/static/images/telegram-ed7a5b4e1f794f1aa61978dd11725644.svg", "https://www.ilfaroonline.it/static/images/Telegram-a457f46a9404d1e15a6de364d6c4f0a1.svg", "https://www.ilfaroonline.it/static/images/allLinks-30ef10d157950098c9dbac777034becf.svg"], "movies": [], "text": "Borrelli: \u201cI nuovi guariti sono 415, il totale \u00e8 4440. I nuovi pazienti positivi sono 4480, la cifra complessiva \u00e8 33190\u201d\n\nRoma \u2013 Salgono a 3405 i morti per coronavirus in Italia. Sono i dati diffusi da Angelo Borrelli, commissario straordinario per l\u2019emergenza coronavirus. \u201cI nuovi guariti sono 415, il totale \u00e8 4440. I nuovi pazienti positivi sono 4480, la cifra complessiva \u00e8 33190. Di queste, 14935 in isolamento domiciliare, 2249 sono in terapia intensiva. I decessi registrati oggi sono 427: il numero totale delle vittime \u00e8 superiore a quello registrato in Cina\u201c.\n\n\u201cOggi sono stati trasferiti 4 pazienti per un totale di pazienti trasferiti dalla Lombardia di 59, 22 affetti da coronavirus e 37 con altre problematiche\u201c, ha spiegato.\n\n\u201cAi ragazzi che stanno rientrando dai progetti Erasmus soprattutto a Fiumicino, per loro sar\u00e0 consentito lo spostamento sul territorio nazionale, saranno presi all\u2019aeroporto da parte di un familiare e si dovranno recare immediatamente nel luogo di domicilio o di residenza per osservare il periodo di isolamento fiduciario\u201c, ha detto Borrelli.\n\n\u201cHo firmato un\u2019ordinanza di protezione civile che consente la dematerializzazione delle ricette mediche con l\u2019attribuzione di un codice. I cittadini non dovranno pi\u00f9 recarsi dai medici di base per i farmaci ma avranno un codice che indicheranno in farmacia per poter ritirare i farmaci\u201d, ha aggiunto.\n\n\u201cChiudo con un appello, da pi\u00f9 parti ci giungono segnalazioni su abbandono di cani e questa \u00e8 una cosa assolutamente deprecabile perch\u00e9 in nessun modo \u00e8 stata dimostrata la possibilit\u00e0 del contagio tra gli animali e le persone. Sappiamo che il coronavirus \u00e8 presente anche nei cani ma non vanno abbandonati per questo\u201d, ha concluso.", "keywords": [], "meta_keywords": [""], "tags": ["cina", "sanit\u00e0", "Castelli romani", "protezione civile", "AdnKronos news", "Dire news", "covid-19", "sicurezza", "Cronaca", "coronavirus"], "authors": [], "publish_date": "Thu Mar 19 00:00:00 2020", "summary": "", "article_html": "", "meta_description": "Borrelli: \"I nuovi guariti sono 415, il totale \u00e8 4440. I nuovi pazienti positivi sono 4480, la cifra complessiva \u00e8 33190\"", "meta_lang": "it", "meta_favicon": "https://cdn.ilfaroonline.it/favicon/apple-touch-icon.png", "meta_data": {"generator": "Frontity", "viewport": "width=device-width, initial-scale=1.0", "msapplication-TileColor": "#da532c", "theme-color": "#ffffff", "apple-mobile-web-app-title": "ilfaroonline", "og": {"image": "https://cdn.ilfaroonline.it/photogallery_new/images/2020/02/coronavirus-120050.jpg", "locale": "it_IT", "type": "article", "title": "Coronavirus, ad oggi sono 3405 i morti in Italia: pi\u00f9 vittime della Cina - IlFaroOnline", "description": "Borrelli: \"I nuovi guariti sono 415, il totale \u00e8 4440. I nuovi pazienti positivi sono 4480, la cifra complessiva \u00e8 33190\"", "url": "/2020/03/19/coronavirus-ad-oggi-sono-3405-i-morti-in-italia-piu-vittime-della-cina/326803/", "site_name": "IlFaroOnline"}, "twitter": {"image": "https://cdn.ilfaroonline.it/photogallery_new/images/2020/02/coronavirus-120050.jpg", "card": "summary_large_image", "creator": "@FabioBerry93", "site": "@ilfaroonline"}, "ga4_id": "G-HWK444SVZ7", "description": "Borrelli: \"I nuovi guariti sono 415, il totale \u00e8 4440. I nuovi pazienti positivi sono 4480, la cifra complessiva \u00e8 33190\"", "robots": "index, follow, max-snippet:-1, max-image-preview:large, max-video-preview:-1", "article": {"publisher": "https://www.facebook.com/ilfaroonline.it/", "published_time": "2020-03-19T18:36:19+00:00"}}, "canonical_link": "https://www.ilfaroonline.it/2020/03/19/coronavirus-ad-oggi-sono-3405-i-morti-in-italia-piu-vittime-della-cina/326803/"}