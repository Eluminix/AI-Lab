{"source_url": "https://wiadomosci.onet.pl", "url": "https://wiadomosci.onet.pl/kraj/wybory-2020-tk-wszczyna-postepowanie-ws-wniosku-marszalek-sejmu/plg4r1g", "title": "Prezes TK informuje o wszcz\u0119ciu post\u0119powania ws. wniosku marsza\u0142ek Sejmu ws. zmiany daty wybor\u00f3w", "top_image": "https://ocdn.eu/pulscms-transforms/1/gpJk9kpTURBXy8zZTM0NmIyZWRkNzliNzUyYjczOGE5NzkxODMwMjI0NS5qcGeTlQMAzK7NFcDNDDyTCaYyNWIyOTEGkwXNBLDNAnbeAAGhMAE/.jpg", "meta_img": "https://ocdn.eu/pulscms-transforms/1/gpJk9kpTURBXy8zZTM0NmIyZWRkNzliNzUyYjczOGE5NzkxODMwMjI0NS5qcGeTlQMAzK7NFcDNDDyTCaYyNWIyOTEGkwXNBLDNAnbeAAGhMAE/.jpg", "images": ["https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/yB_k9kpTURBXy80OGYyNTkzZmQwMTI1OTQxYTk5OWI2NTA0NzFiZmI4ZS5qcGeSlQMAzQFpzQ6gzQg7kwXNAeDNAQ7eAAGhMAE", "https://ocdn.eu/pulscms-transforms/1/TOyk9kpTURBXy80ZDY2ZmU5ZGFlNjI0NDY2ZjkzMjgzNTUyMWMxNGRkMS5qcGeSlQMAzNLNGkDNDsSTBc0B4M0BDt4AAaEwAQ", "https://ocdn.eu/pulscms-transforms/1/F8Tk9kpTURBXy82NGEwNzNiNWQ0MTM0MWI0MmY5MDFiMDgzMGY2ODQ3My5qcGeSlQMAzGDNDADNBsCTBcxfO94AAaEwAQ", "https://ocdn.eu/pulscms-transforms/1/gpJk9kpTURBXy8zZTM0NmIyZWRkNzliNzUyYjczOGE5NzkxODMwMjI0NS5qcGeTlQMAzK7NFcDNDDyTCaYyNWIyOTEGkwXNBLDNAnbeAAGhMAE/.jpg", "https://ocdn.eu/pulscms-transforms/1/Jn9k9kpTURBXy8xMDQ4MGJjODI5NzJjMTc5ODgzZGYzNzM3ZjRkY2IzYy5qcGeSlQPNAp3NAtbNDivNB_mTBc0B4M0BDt4AAaEwAQ", "https://ocdn.eu/pulscms-transforms/1/QaMk9kuTURBXy85YjQyNTQyNy04YzA1LTQwNDEtYjQ3Yi1jYjJiNzYxN2YyYmYuanBlZ5KVAw7NAmbNCWzNBU-TBcxfO94AAaEwAQ", "https://ocdn.eu/pulscms-transforms/1/LuJk9kpTURBXy8yNGM4ZGUxMTgyNTlhODMyYjI0MTBiYTk4ODAwYzI4YS5qcGeSlQMAzI3NEZTNCeOTBcxfO94AAaEwAQ", "https://ocdn.eu/pulscms-transforms/1/dAQk9kpTURBXy8zMGNmM2JiZTFjYTJmNzdjOWIyYWQyMzBjY2RjZjJhNS5qcGeSlQMAzMrNGX3NDlmTBcxfO94AAaEwAQ", "https://ocdn.eu/pulscms-transforms/1/D8Xk9kpTURBXy84ZGYyZjYwMWYwNWYxYTg4NDYyNTZlMmRkNzJhZmMyOC5qcGeSlQMAzITNEH_NCUeTBcxfO94AAaEwAQ", "https://ocdn.eu/pulscms-transforms/1/COMk9kpTURBXy8zZTM0NmIyZWRkNzliNzUyYjczOGE5NzkxODMwMjI0NS5qcGeTlQMAzK7NFcDNDDyTBc0EsM0CpJMJpjI1YjI5MQbeAAGhMAE/.jpg", "https://ocdn.eu/pulscms-transforms/1/UFEk9kpTURBXy9lNzI3NGY3M2MxYjI2MjQzNzQ3ZTc5ZTEyZjQ2NjQ2OC5wbmeSlQMAOs0H0M0EZZMFzF873gABoTAB"], "movies": [], "text": "We wtorek marsza\u0142ek Sejmu zapowiedzia\u0142a, \u017ce zwr\u00f3ci si\u0119 w \u015brod\u0119 do Trybuna\u0142u Konstytucyjnego z pytaniem, czy przesuni\u0119cie przez ni\u0105 terminu wybor\u00f3w prezydenckich by\u0142oby zgodne z konstytucj\u0105. Witek zaznaczy\u0142a, \u017ce wci\u0105\u017c obowi\u0105zuje 10 maja jako termin wybor\u00f3w prezydenckich \"dop\u00f3ki nie b\u0119dzie stwierdzenia przez TK, \u017ce marsza\u0142ek Sejmu mo\u017ce przesun\u0105\u0107 termin wybor\u00f3w\". - Powtarzam - przesuni\u0119cie terminu wybor\u00f3w, ale w terminach konstytucyjnych, czyli tym najp\u00f3\u017aniejszym terminem mo\u017cliwym jest 23 maja - m\u00f3wi\u0142a marsza\u0142ek Sejmu w TVP Info.\n\n- Nigdzie nie znalaz\u0142am przepisu, kt\u00f3ry po pierwsze wskazywa\u0142by na to, \u017ce marsza\u0142ek Sejmu nie mo\u017ce zmieni\u0107 swojej decyzji, bo mamy do czynienia ze stanem wy\u017cszej konieczno\u015bci w tym przypadku. Nie ma nigdzie takiego przepisu, kt\u00f3ry nie pozwala\u0142by na to, ale nie ma te\u017c wprost zapisu, kt\u00f3ry m\u00f3wi\u0142by o tym, \u017ce marsza\u0142ek mo\u017ce to zrobi\u0107 - doda\u0142a Witek.\n\nPodkre\u015bli\u0142a, \u017ce b\u0119dzie prosi\u0142a TK, by jej wniosek zosta\u0142 rozpatrzony szybko, dlatego \u017ce do wybor\u00f3w zarz\u0105dzonych na 10 maja zosta\u0142o zaledwie kilka dni.Witek poinformowa\u0142a te\u017c we wtorek, \u017ce skierowa\u0142a pismo do Pa\u0144stwowej Komisji Wyborczej z pytaniem, czy PKW jest w stanie zorganizowa\u0107 i przeprowadzi\u0107 wybory prezydenckie w dniu 10 maja.\n\nW odpowiedzi na to pytanie szef PKW Sylwester Marciniak stwierdzi\u0142, \u017ce przeprowadzenie tych wybor\u00f3w w takim terminie jest niemo\u017cliwe. \"Przeprowadzenie wybor\u00f3w prezydenta Rzeczypospolitej Polskiej w dniu 10 maja 2020 r. jest niemo\u017cliwe z przyczyn prawnych i organizacyjnych\" - czytamy w odpowiedzi szefa PKW przes\u0142anej PAP.\n\nMarciniak przypomnia\u0142, \u017ce do wyznaczonego przez marsza\u0142ek Sejmu terminu pozosta\u0142o pi\u0119\u0107 dni, a stan prawny, na podstawie kt\u00f3rego wybory mia\u0142yby si\u0119 odby\u0107, \"nie jest ustalony\", a specustawa dotycz\u0105ca przeprowadzenia wybor\u00f3w prezydenckich drog\u0105 korespondencyjn\u0105 jest procedowana w Senacie. List zosta\u0142 przes\u0142any marsza\u0142ek Sejmu w czasie, gdy Senat jeszcze procedowa\u0142 ustaw\u0119. We wtorek wieczorem senatorowie j\u0105 jednak odrzucili - teraz stanowisko izby wy\u017cszej trafi do Sejmu.\n\nDalszy ci\u0105g materia\u0142u pod wideo\n\n(ks)", "keywords": [], "meta_keywords": [""], "tags": [], "authors": [], "publish_date": "Wed May  6 14:38:31 2020", "summary": "", "article_html": "", "meta_description": "Marsza\u0142ek Sejmu El\u017cbieta Witek zapyta\u0142a TK, czy przesuni\u0119cie terminu wybor\u00f3w prezydenckich b\u0119dzie zgodne z konstytucj\u0105. Prezes TK, Julia Przy\u0142\u0119bska, podj\u0119\u0142a decyzj\u0119 o wszcz\u0119ciu post\u0119powania ws. tego wniosku.", "meta_lang": "pl", "meta_favicon": "https://ocdn.eu/wiadomosciucs/favicons/favicon-16x16.png", "meta_data": {"viewport": "width=device-width, initial-scale=1.0, maximum-scale=1.0, user-scalable=no", "referrer": "unsafe-url", "DC.Identifier": "03653b72-86d5-4b7b-8b24-7f08de9204ab", "pkg-uuid": "03653b72-86d5-4b7b-8b24-7f08de9204ab", "detailType": "article", "serviceUuid": "b177a2c9-166f-4113-9b28-185bbe554807", "robots": "max-image-preview:large", "description": "Marsza\u0142ek Sejmu El\u017cbieta Witek zapyta\u0142a TK, czy przesuni\u0119cie terminu wybor\u00f3w prezydenckich b\u0119dzie zgodne z konstytucj\u0105. Prezes TK, Julia Przy\u0142\u0119bska, podj\u0119\u0142a decyzj\u0119 o wszcz\u0119ciu post\u0119powania ws. tego wniosku.", "og": {"title": "Prezes TK informuje o wszcz\u0119ciu post\u0119powania ws. wniosku marsza\u0142ek Sejmu ws. zmiany daty wybor\u00f3w", "description": "Marsza\u0142ek Sejmu El\u017cbieta Witek zapyta\u0142a TK, czy przesuni\u0119cie terminu wybor\u00f3w prezydenckich b\u0119dzie zgodne z konstytucj\u0105. Prezes TK, Julia Przy\u0142\u0119bska, podj\u0119\u0142a decyzj\u0119 o wszcz\u0119ciu post\u0119powania ws. tego wniosku.", "image": {"identifier": "https://ocdn.eu/pulscms-transforms/1/gpJk9kpTURBXy8zZTM0NmIyZWRkNzliNzUyYjczOGE5NzkxODMwMjI0NS5qcGeTlQMAzK7NFcDNDDyTCaYyNWIyOTEGkwXNBLDNAnbeAAGhMAE/.jpg", "width": 1200, "height": 630, "type": "image/jpeg"}, "url": "https://wiadomosci.onet.pl/kraj/wybory-2020-tk-wszczyna-postepowanie-ws-wniosku-marszalek-sejmu/plg4r1g", "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-05-06 14:38:31+0200"}, "fb": {"app_id": 226508470737473, "pages": 185265414715}, "twitter": {"card": "summary_large_image", "description": "Marsza\u0142ek Sejmu El\u017cbieta Witek zapyta\u0142a TK, czy przesuni\u0119cie terminu wybor\u00f3w prezydenckich b\u0119dzie zgodne z konstytucj\u0105. Prezes TK, Julia Przy\u0142\u0119bska, podj\u0119\u0142a decyzj\u0119 o wszcz\u0119ciu post\u0119powania ws. tego wniosku.", "title": "Prezes TK informuje o wszcz\u0119ciu post\u0119powania ws. wniosku marsza\u0142ek Sejmu ws. zmiany daty wybor\u00f3w", "site": "OnetWiadomosci", "image": "https://ocdn.eu/pulscms-transforms/1/WZ-ktkpTURBXy8zZTM0NmIyZWRkNzliNzUyYjczOGE5NzkxODMwMjI0NS5qcGeSlQMAzK7NFcDNDDyTBc0EsM0CWA"}}, "canonical_link": "https://wiadomosci.onet.pl/kraj/wybory-2020-tk-wszczyna-postepowanie-ws-wniosku-marszalek-sejmu/plg4r1g"}