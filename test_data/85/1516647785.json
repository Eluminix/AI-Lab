{"source_url": "https://www.fakt.pl", "url": "https://www.fakt.pl/wydarzenia/polska/swiat-stanal-na-glowie-sledczy-w-sprawie-cukierka-bronia-pana-romana/2tjxnr5", "title": "\u015awiat stan\u0105\u0142 na g\u0142owie. \u015aledczy ws. cukierka broni\u0105 pana Romana", "top_image": "https://ocdn.eu/pulscms-transforms/1/lUyk9kuTURBXy9jZWI1ZWU3Zi0wM2Q1LTQ1YmQtYjNlNC01N2VhNTA3YWFmOTMuanBlZ5KVAwEAzQrCzQYNkwXNBLDNAnbeAAGhMAE", "meta_img": "https://ocdn.eu/pulscms-transforms/1/lUyk9kuTURBXy9jZWI1ZWU3Zi0wM2Q1LTQ1YmQtYjNlNC01N2VhNTA3YWFmOTMuanBlZ5KVAwEAzQrCzQYNkwXNBLDNAnbeAAGhMAE", "images": ["https://ocdn.eu/faktucs/static/logo_Fakt.svg", "https://ocdn.eu/pulscms-transforms/1/vgck9kuTURBXy8zOTYxMWU1ZC05YzQ4LTQ5MDQtOTkwNy03YmQwOTYzMTNlN2EuanBlZ5KVAwEAzQPwzQI3kwXMlsxZ3gACoTABoTEB", "https://ocdn.eu/pulscms-transforms/1/vo4k9kuTURBXy9jZWI1ZWU3Zi0wM2Q1LTQ1YmQtYjNlNC01N2VhNTA3YWFmOTMuanBlZ5KVAwEAzQrCzQYNkwXNBLDNAljeAAGhMAE", "https://ocdn.eu/pulscms-transforms/1/Sa_k9kuTURBXy8wZGVmMmJlZS03YmRlLTRhMGMtYWJlOC01MzBkZGU1YjQzNTMuanBlZ5GTAs0DSM0CmN4AAqEwAaExAQ", "https://ocdn.eu/pulscms-transforms/1/ee_k9kuTURBXy8xMmZlYzYxYy0yOTViLTQ1YzktYTE4My1mMzM2YzQzYzY5MTEuanBlZ5GTAs0DSM0CMN4AAqEwAaExAQ", "https://ocdn.eu/pulscms-transforms/1/jYdk9kuTURBXy85ZWJiMmYxMy0zNGI2LTQzYWUtYjVmOC03MTc5NWQwOTAxZjAuanBlZ5KVAwIAzQQ1zQJekwXMlsxZ3gACoTABoTEB", "https://ocdn.eu/pulscms-transforms/1/lUyk9kuTURBXy9jZWI1ZWU3Zi0wM2Q1LTQ1YmQtYjNlNC01N2VhNTA3YWFmOTMuanBlZ5KVAwEAzQrCzQYNkwXNBLDNAnbeAAGhMAE"], "movies": [], "text": "Wygl\u0105da na to, \u017ce to nie koniec sprawy Romana Wawrzyniaka, emeryta ze Szczecina, kt\u00f3ry jest winny kradzie\u017cy cukierka wartego 40 groszy. Prokurator, kt\u00f3ry najpierw oskar\u017ca\u0142 emeryta, gdy us\u0142ysza\u0142 ostateczny wyrok s\u0105du, najwyra\u017aniej z\u0142apa\u0142 si\u0119 za g\u0142ow\u0119. Bo... chce teraz \u0142agodniejszego wyroku.\n\nSprawa znalaz\u0142a sw\u00f3j fina\u0142 w s\u0105dzie, kt\u00f3ry w pierwszej instancji skaza\u0142 pana Romana na 20 godzin prac spo\u0142ecznych. Kara oburzy\u0142a emeryta, dlatego odwo\u0142a\u0142 si\u0119 od tego wyroku. W ubieg\u0142ym tygodniu us\u0142ysza\u0142 kolejny \u2013 musi zap\u0142aci\u0107 20 z\u0142 kary i 100 z\u0142 koszt\u00f3w s\u0105dowych. Jednak prokuratura uzna\u0142a wyrok za nies\u0142uszny i chce, by s\u0105d uzna\u0142 go za winnego, ale odst\u0105pi\u0142 od wymierzenia kary.\n\n\u2013 Jestem zaskoczony \u2013 przyznaje Faktowi emeryt. \u2013 Nie planowa\u0142em odwo\u0142ywa\u0107 si\u0119 od tego wyroku. Nie chcia\u0142bym ju\u017c ponownie stan\u0105\u0107 przed s\u0105dem \u2013 t\u0142umaczy.\n\nWygl\u0105da na to, \u017ce jednak b\u0119dzie musia\u0142, bo prokuratura ju\u017c wyst\u0105pi\u0142a do s\u0105du o pisemne uzasadnienie wyroku, by z\u0142o\u017cy\u0107 apelacj\u0119.\n\n\u2013 Musz\u0119 skonsultowa\u0107 z moim adwokatem i dopiero wtedy podejm\u0119 decyzj\u0119, co robi\u0107 dalej \u2013 m\u00f3wi zszokowany pan Roman.\n\nWojna o cukierka\n\n4 lipca 2019\n\nRoman Wawrzyniak zjada cukierka w jednym ze sklep\u00f3w w Ko\u0142obrzegu\n\n\n\n27 wrze\u015bnia 2019\n\nEmeryt zostaje skazany na 20 godzin prac spo\u0142ecznych. Pan Roman odwo\u0142uje si\u0119 od tego wyroku\n\n6 lutego 2020\n\nS\u0105d Rejonowy w Ko\u0142obrzegu ostatecznie skazuje go na kar\u0119 20 z\u0142 grzywny oraz pokrycie koszt\u00f3w s\u0105dowych w wysoko\u015bci 100 z\u0142\n\n7 lutego 2020\n\nProkuratura Rejonowa w Ko\u0142obrzegu zapowiada wniesienia apelacji na korzy\u015b\u0107 pana Romana\n\nSkaka\u0142 po balkonach i okrada\u0142 mieszkania\n\nTego drania szuka\u0142a ca\u0142a Polska. Nie uwierzycie, gdzie wpad\u0142", "keywords": [], "meta_keywords": [""], "tags": [], "authors": [], "publish_date": "Mon Feb 10 05:12:00 2020", "summary": "", "article_html": "", "meta_description": "Wygl\u0105da na to, \u017ce to nie koniec sprawy Romana Wawrzyniaka, emeryta ze Szczecina, kt\u00f3ry jest winny kradzie\u017cy cukierka wartego 40 groszy. Prokurator, kt\u00f3ry najpierw oskar\u017ca\u0142 emeryta, gdy us\u0142ysza\u0142 ostateczny wyrok s\u0105du, najwyra\u017aniej z\u0142apa\u0142 si\u0119 za g\u0142ow\u0119. Bo... chce teraz \u0142agodniejszego wyroku.", "meta_lang": "pl", "meta_favicon": "/favicon.ico", "meta_data": {"viewport": "width=device-width, initial-scale=1", "description": "Wygl\u0105da na to, \u017ce to nie koniec sprawy Romana Wawrzyniaka, emeryta ze Szczecina, kt\u00f3ry jest winny kradzie\u017cy cukierka wartego 40 groszy. Prokurator, kt\u00f3ry najpierw oskar\u017ca\u0142 emeryta, gdy us\u0142ysza\u0142 ostateczny wyrok s\u0105du, najwyra\u017aniej z\u0142apa\u0142 si\u0119 za g\u0142ow\u0119. Bo... chce teraz \u0142agodniejszego wyroku.", "DC.Identifier": "3020549b-6723-501e-ac68-c2b56b57a22f", "pkg-uuid": "3020549b-6723-501e-ac68-c2b56b57a22f", "twitter": {"card": "summary_large_image", "site": "@FAKT24PL", "title": "\u015awiat stan\u0105\u0142 na g\u0142owie. \u015aledczy ws. cukierka broni\u0105 pana Romana", "description": "Wygl\u0105da na to, \u017ce to nie koniec sprawy Romana Wawrzyniaka, emeryta ze Szczecina, kt\u00f3ry jest winny kradzie\u017cy cukierka wartego 40...", "image": "https://ocdn.eu/pulscms-transforms/1/RsFk9kuTURBXy9jZWI1ZWU3Zi0wM2Q1LTQ1YmQtYjNlNC01N2VhNTA3YWFmOTMuanBlZ5KVAwEAzQrCzQYNkwXNBLDNAp7eAAGhMAE"}, "news_keywords": "Kradzie\u017c,Szczecin,Ko\u0142obrzeg,prokuratura", "og": {"title": "\u015awiat stan\u0105\u0142 na g\u0142owie. \u015aledczy ws. cukierka broni\u0105 pana Romana", "description": "Wygl\u0105da na to, \u017ce to nie koniec sprawy Romana Wawrzyniaka, emeryta ze Szczecina, kt\u00f3ry jest winny kradzie\u017cy cukierka wartego 40 groszy. Prokurator, kt\u00f3ry najpierw oskar\u017ca\u0142 emeryta, gdy us\u0142ysza\u0142 ost...", "image": {"identifier": "https://ocdn.eu/pulscms-transforms/1/lUyk9kuTURBXy9jZWI1ZWU3Zi0wM2Q1LTQ1YmQtYjNlNC01N2VhNTA3YWFmOTMuanBlZ5KVAwEAzQrCzQYNkwXNBLDNAnbeAAGhMAE", "type": "image/jpeg", "width": 1200, "height": 630, "alt": "\u015awiat stan\u0105\u0142 na g\u0142owie. \u015aledczy w sprawie cukierka broni\u0105 pana Romana"}, "url": "https://www.fakt.pl/wydarzenia/polska/swiat-stanal-na-glowie-sledczy-ws-cukierka-bronia-pana-romana/2tjxnr5", "type": "article", "site_name": "Fakt", "locale": "pl_PL"}, "article": {"published_time": "2020-02-10 05:12:00+0100"}, "fb": {"pages": 266358044374}, "robots": "max-image-preview:large", "msvalidate.01": "8C00DBCC884D856B99AFD2BD7A5E3BEB"}, "canonical_link": "https://www.fakt.pl/wydarzenia/polska/swiat-stanal-na-glowie-sledczy-ws-cukierka-bronia-pana-romana/2tjxnr5"}