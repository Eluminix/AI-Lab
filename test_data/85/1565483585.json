{"source_url": "https://kresy.pl", "url": "https://kresy.pl/wydarzenia/ministerstwo-zdrowia-wzrost-liczby-zakazen-koronawirusem-w-polsce-kolejna-ofiara-smiertelna/", "title": "Ministerstwo Zdrowia: Wzrost liczby zaka\u017ce\u0144 koronawirusem w Polsce. Kolejna ofiara \u015bmiertelna \u00bb Kresy", "top_image": "https://kresy.pl/wp-content/uploads/2020/03/covid-19-Fot.-Pixabay.jpg", "meta_img": "https://kresy.pl/wp-content/uploads/2020/03/covid-19-Fot.-Pixabay.jpg", "images": ["https://kresy.pl/wp-content/uploads/2017/03/kresy_logo_header_vector_full.svg", "https://kresy.pl/wp-content/uploads/2025/05/Friedrich-Merz-i-Donald-Tusk-fot.-Kancelaria-Premiera.jpg", "https://kresy.pl/wp-content/uploads/2025/05/Indyjski-mysliwiec-fot.-X.jpg", "https://kresy.pl/wp-content/uploads/2023/04/Zdjecie-ilustracyjne.-Niemiecka-granica-zr.-bmi.bund_.de_.jpg", "https://kresy.pl/wp-content/uploads/2017/03/kresy_logo_footer_vector.svg", "https://kresy.pl/wp-content/themes/uniset_v1/img/oxfordBanner-mobile.png", "https://kresy.pl/wp-content/uploads/2025/02/Wolodymyr-Zelenski.jpg", "https://kresy.pl/wp-content/uploads/2024/06/Pojazd-Oncilla-zr.-Mista.jpg", "https://www.paypalobjects.com/pl_PL/i/scr/pixel.gif", "https://kresy.pl/wp-content/uploads/2025/04/1620px-2024-08-21_Event_CDU_Wahlkampf_mit_Friedrich_Merz_in_Erfurt_2024_STP_3113_by_Stepro.jpg", "https://kresy.pl/wp-content/themes/uniset_v1/img/oxfordBanner.png", "https://kresy.pl/wp-content/uploads/2024/11/Peskov_2017.jpg", "https://kresy.pl/wp-content/uploads/2025/03/jingming-pan-iYsrkq5qq0Q-unsplash.jpg", "https://kresy.pl/wp-content/uploads/2023/05/Taurus_KEPD_350.jpg", "https://kresy.pl/wp-content/uploads/2025/05/Papiez-Leon-XIV-Vatican-Media.jpeg", "https://kresy.pl/wp-content/uploads/2020/04/Ukrai\u0144ska-policja-w-czasie-epidemii-koronawirusa.-Fot.-Unian-180x180.jpg", "https://kresy.pl/wp-content/uploads/2023/11/Moldawia-i-Gagauzja-w-jej-skladzie.jpg", "https://kresy.pl/wp-content/uploads/2017/06/czechy-limit-800x445-180x180.jpg", "https://kresy.pl/wp-content/uploads/2020/07/Patriot-missile-is-launched-\u017ar.-Wikimedia-Commons.jpg", "https://kresy.pl/wp-content/uploads/2020/11/1280px-\u0412\u0430\u043a\u0446\u0438\u043d\u0430\u0446\u0438\u044f_\u043c\u0435\u0434\u0438\u0446\u0438\u043d\u0441\u043a\u0438\u0445_\u0440\u0430\u0431\u043e\u0442\u043d\u0438\u043a\u043e\u0432_\u041c\u043e\u0441\u043a\u0432\u044b_\u043e\u0442_COVID-19_22-180x180.jpg", "https://kresy.pl/wp-content/uploads/2025/05/Kim-Dzon-Un-i-Wladimir-Putin-fot.-Kremlin.ru_.jpg", "https://kresy.pl/wp-content/uploads/2023/01/Obrady-Sejmu-i-glosowania.-Fot.-Kancelaria-Sejmu-Twitter.jpg", "https://kresy.pl/wp-content/uploads/2020/10/Policja-fot.-flickr.com_-2-180x180.jpg", "https://kresy.pl/wp-content/uploads/2020/03/covid-19-Fot.-Pixabay-970x542-1.jpg", "https://kresy.pl/wp-content/uploads/2024/08/Po-dwoch-stronach-barykady-37.jpg", "https://kresy.pl/wp-content/uploads/2022/05/Putin-w-czasie-przemowienia-na-Placu-Czerwonym-zr.-Twitter.jpg", "https://kresy.pl/wp-content/uploads/2020/03/covid-19-Fot.-Pixabay.jpg", "https://kresy.pl/wp-content/uploads/2024/09/Slawomir-Mentzen-fot.-konfederacjapl.jpg", "https://kresy.pl/wp-content/uploads/2025/05/Orban-i-Zelenski-fot.-Wikimedia-CommonsFlickr.jpg", "https://kresy.pl/wp-content/uploads/2025/05/Leon-XIV-po-wyborze-blogoslawi-lud-z-loggii-Bazyliki-Swietego-Piotra.jpeg", "https://kresy.pl/wp-content/uploads/2021/12/Protest-w-Brukseli-zr.-YouTube-screen-180x180.png", "https://kresy.pl/wp-content/uploads/2025/05/2025.05.08-Elezione-del-Romano-Pontefice-3.jpeg", "https://kresy.pl/wp-content/uploads/2025/05/leon-xiv-kosciol-ma-papieza.jpg", "https://kresy.pl/wp-content/uploads/2025/02/1620px-Donald_Tusk_Andrzej_Domanski_\u2013_konferencja_prasowa_03.09.2024_3.jpg", "https://kresy.pl/wp-content/uploads/2020/03/babisz-180x180.jpg", "https://kresy.pl/wp-content/uploads/2018/01/z16896372ihrmarsz-niepodleglosci-180x180.jpg", "https://kresy.pl/wp-content/uploads/2025/05/GqfuvWcaAAAziXQ.jpg", "https://kresy.pl/wp-content/uploads/2024/10/chris-lawton-QPOaQ2Kp80c-unsplash-1.jpg", "https://kresy.pl/wp-content/themes/uniset_v1/img/disable_ads.png", "https://kresy.pl/wp-content/uploads/2024/12/Module-4-3-scaled.jpg", "https://kresy.pl/wp-content/uploads/2017/02/2e0e8db415e916a4cf317c328285a7d5..jpg", "https://kresy.pl/wp-content/uploads/2025/05/Pierwsza-Msza-papieza-Leona-XIV.jpeg"], "movies": [], "text": "W \u015brod\u0119 po po\u0142udniu Ministerstwo Zdrowia poinformowa\u0142o o kolejnych 73 przypadkach zaka\u017cenia koronawirusem. \u0141\u0105czna liczba potwierdzonych przypadk\u00f3w zaka\u017cenia wirusem wynosi aktualnie 2420. Poinformowano tak\u017ce o \u015bmierci kolejnej osoby \u2013 do tej pory w Polsce z powodu choroby COVID-19 zmar\u0142o 36 os\u00f3b.\n\nResort zdrowia potwierdzi\u0142 w \u015brod\u0119 po po\u0142udniu nowe 73 przypadki zaka\u017cenia koronawirusem oraz poinformowa\u0142 o kolejnym zgonie z powodu choroby COVID-19. Aktualny bilans wygl\u0105da nast\u0119puj\u0105co: 2420 osoby zaka\u017cone i 36 ofiar \u015bmiertelnych.\n\nZobacz tak\u017ce: Polska firma zacznie sprzeda\u017c szybkich test\u00f3w na koronawirusa\n\n\u201cMamy 73 nowe przypadki zaka\u017cenia koronawirusem, potwierdzone pozytywnym wynikiem test\u00f3w laboratoryjnych. Potwierdzone przypadki dotycz\u0105: 20 os\u00f3b z woj. dolno\u015bl\u0105skiego, 13 os\u00f3b z woj. \u0142\u00f3dzkiego, 9 os\u00f3b z woj. ma\u0142opolskiego, 8 os\u00f3b z woj. podlaskiego, 5 os\u00f3b z woj. \u015bwi\u0119tokrzyskiego, 5 os\u00f3b z woj. podkarpackiego, 5 os\u00f3b z woj. lubuskiego, 3 os\u00f3b z woj. zachodniopomorskiego, 3 os\u00f3b z woj. opolskiego, 2 os\u00f3b z woj. pomorskiego\u201d \u2013 czytamy w komunikacie ministerstwa.\n\nPoinformowano tak\u017ce o kolejnym przypadku \u015bmiertelnym. \u201cZ przykro\u015bci\u0105 informujemy o \u015bmierci kolejnej osoby zaka\u017conej koronawirusem. Jest to 51-letni m\u0119\u017cczyzna hospitalizowany w Tychach\u201d \u2013 poda\u0142 resort.\n\n(3/3) Jednocze\u015bnie z przykro\u015bci\u0105 informujemy o \u015bmierci kolejnej osoby zaka\u017conej koronawirusem. Jest to 51-letni m\u0119\u017cczyzna hospitalizowany w Tychach. W sumie liczba zaka\u017conych koronawirusem: 2420/36 (wszystkie pozytywne przypadki/w tym osoby zmar\u0142e). \u2014 Ministerstwo Zdrowia (@MZ_GOV_PL) April 1, 2020\n\nWe wtorek premier Mateusz Morawiecki og\u0142osi\u0142 wprowadzenie kolejnych obostrze\u0144 w zwi\u0105zku z rozprzestrzenianiem si\u0119 w Polsce epidemii koronawirusa. \u201eMusimy zrobi\u0107 wszystko, \u017ceby unikn\u0105\u0107 najgorszego scenariusza. Dlatego, w wyniku naszych obserwacji i analiz, podj\u0119li\u015bmy kolejne decyzje dotycz\u0105ce nast\u0119pnych obostrze\u0144\u201d \u2013 o\u015bwiadczy\u0142 szef rz\u0105du podczas konferencji prasowej.\n\nW mocy nadal pozostaj\u0105 ograniczenia w przemieszczaniu si\u0119 wszystkich os\u00f3b. W dalszym ci\u0105gu nie mo\u017cna wychodzi\u0107 z domu z wyj\u0105tkiem: dojazdu do pracy, wolontariatu na rzecz walki z COVID-19 oraz za\u0142atwiania spraw niezb\u0119dnych do \u017cycia codziennego.\n\nZobacz tak\u017ce: Zobacz tak\u017ce: \u015awiatowa rewolucja koronawirusa\n\nTwitter MZ / Kresy.pl", "keywords": [], "meta_keywords": [""], "tags": ["COVID-19", "koronawirus", "Wydarzenia", "spo\u0142ecze\u0144stwo", "Polska", "pandemia epidemia", "Ministerstwo Zdrowia"], "authors": ["Mateusz P\u0142awski"], "publish_date": "Wed Apr  1 13:46:47 2020", "summary": "", "article_html": "", "meta_description": "W \u015brod\u0119 po po\u0142udniu Ministerstwo Zdrowia poinformowa\u0142o o nowych potwierdzonych przypadkach zaka\u017cenia koronawirusem oraz o kolejnym zgonie z powodu choroby COVID-19.", "meta_lang": "pl", "meta_favicon": "https://kresy.pl/wp-content/uploads/2017/03/kresy_logo_header_vector-1.svg", "meta_data": {"viewport": "width=device-width, initial-scale=1, maximum-scale=1", "robots": "index, follow, max-image-preview:large, max-snippet:-1, max-video-preview:-1", "description": "W \u015brod\u0119 po po\u0142udniu Ministerstwo Zdrowia poinformowa\u0142o o nowych potwierdzonych przypadkach zaka\u017cenia koronawirusem oraz o kolejnym zgonie z powodu choroby COVID-19.", "og": {"locale": "pl_PL", "type": "article", "title": "Ministerstwo Zdrowia: Wzrost liczby zaka\u017ce\u0144 koronawirusem w Polsce. Kolejna ofiara \u015bmiertelna", "description": "W \u015brod\u0119 po po\u0142udniu Ministerstwo Zdrowia poinformowa\u0142o o nowych potwierdzonych przypadkach zaka\u017cenia koronawirusem oraz o kolejnym zgonie z powodu choroby COVID-19.", "url": "https://kresy.pl/wydarzenia/ministerstwo-zdrowia-wzrost-liczby-zakazen-koronawirusem-w-polsce-kolejna-ofiara-smiertelna/", "site_name": "Kresy.pl", "image": "https://kresy.pl/wp-content/uploads/2020/03/covid-19-Fot.-Pixabay.jpg"}, "article": {"publisher": "https://facebook.com/KresyPL/", "published_time": "2020-04-01T13:46:47+00:00", "modified_time": "2022-02-16T12:32:06+00:00"}, "twitter": {"card": "summary", "creator": "@kresypl", "site": "@kresypl", "label1": "Written by", "data1": "Mateusz P\u0142awski", "label2": "Est. reading time", "data2": "2 minutes"}, "fb": {"admins": 1313922530, "app_id": 135654636480702}, "generator": "WordPress 6.1.1", "msapplication-TileImage": "https://kresy.pl/wp-content/uploads/2020/12/cropped-KRESY-circle-512-270x270.png"}, "canonical_link": "https://kresy.pl/wydarzenia/ministerstwo-zdrowia-wzrost-liczby-zakazen-koronawirusem-w-polsce-kolejna-ofiara-smiertelna/"}