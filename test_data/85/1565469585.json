{"source_url": "https://fakty.interia.pl", "url": "https://fakty.interia.pl/swiat/news-pandemia-spowoduje-wycofanie-wojsk-usa-z-polski-ambasador-od,nId,4415706", "title": "Pandemia spowoduje wycofanie wojsk USA z Polski? Ambasador odpowiada", "top_image": "https://i.iplsc.com/-/0009YZGZFG1RUYBN-C461.jpg", "meta_img": "https://i.iplsc.com/-/0009YZGZFG1RUYBN-C461.jpg", "images": ["https://i.iplsc.com/000L06XOFV51QO82-C401.webp", "https://fakty.interia.pl/images/logoInteriaWydaMedium.svg", "https://i.iplsc.com/000KZ5TK3TXAM8AP-C401.webp", "https://i.iplsc.com/0009YZGZFG1RUYBN-C322-F4.webp", "https://i.iplsc.com/000L06QGY02BF8WU-C401.webp", "https://i.iplsc.com/000L06T23WAON84W-C401.webp", "https://i.iplsc.com/000L06M7LQXIP111-C401.webp", "https://i.iplsc.com/000L06DF2F0PLWS9-C401.webp", "https://i.iplsc.com/000L06I2XD4EOAD2-C401.webp", "https://i.iplsc.com/-/0009YZGZFG1RUYBN-C461.jpg", "https://i.iplsc.com/0009A6098CYXTC6T-C202-F4.webp", "https://fakty.interia.pl/images/logoWydarzeniaMedium.svg", "https://i.iplsc.com/000L06RKK9J0DWEC-C401.webp"], "movies": [], "text": "Hutchinson wzi\u0119\u0142a w \u015brod\u0119 udzia\u0142 w wirtualnej konferencji prasowej przed czwartkowym spotkaniem ministr\u00f3w - r\u00f3wnie\u017c wirtualnym - pa\u0144stw NATO. Zapytana, czy pandemia COVID-19 b\u0119dzie mia\u0142a wp\u0142yw na plany wzmocnienie obecno\u015bci wojskowej USA w Polsce, dyplomatka zapewni\u0142a, \u017ce zmiana plan\u00f3w nie wchodzi w gr\u0119.\n\n\"To nie jest czas na zmniejszanie liczby \u017co\u0142nierzy. Chcemy ich chroni\u0107, zapewniamy im opiek\u0119. Jeste\u015bmy absolutnie zaanga\u017cowani w bezpiecze\u0144stwo Polski, pa\u0144stw ba\u0142tyckich i naszych sojusznik\u00f3w, ale te\u017c naszych partner\u00f3w, takich jak Ukraina i Gruzja\" - powiedzia\u0142a Hutchinson. \"Nie wprowadzamy \u017cadnych zmian. Z pewno\u015bci\u0105 nie opu\u015bcimy Europy\" - doda\u0142a.\n\nZapytana o przysz\u0142o\u015b\u0107 wydatk\u00f3w pa\u0144stw Sojuszu w czasie, kiedy rz\u0105dy b\u0119d\u0105 k\u0142a\u015b\u0107 wi\u0119kszy nacisk na ochron\u0119 zdrowia i gospodark\u0119, Hutchinson odpowiedzia\u0142a, \u017ce cho\u0107 rozumie wag\u0119 i trudno\u015b\u0107 problemu, bezpiecze\u0144stwo nadal musi pozosta\u0107 priorytetem.\n\n\"Nie zaprzestan\u0105 pr\u00f3b rakietowych\"\n\n\"Zagro\u017cenia nie ustan\u0105, nasi adwersarze nie zaprzestan\u0105 pr\u00f3b destabilizacji pa\u0144stw i nie zaprzestan\u0105 pr\u00f3b rakietowych. Musimy postawi\u0107 bezpiecze\u0144stwo na pierwszym miejscu\" - zaznaczy\u0142a. Doda\u0142a, \u017ce inwestycje w obron\u0119 przynosz\u0105 efekt tak\u017ce w czasie pandemii, bo wojsko odgrywa wa\u017cn\u0105 rol\u0119 w udzielaniu pomocy humanitarnej i zapewnieniu kluczowego sprz\u0119tu.\n\nAmerykanka stwierdzi\u0142a przy tym, \u017ce NATO sta\u0142o si\u0119 jednym z g\u0142\u00f3wnych punkt\u00f3w koordynacji dzia\u0142a\u0144 mi\u0119dzy sojusznikami w czasie pandemii.\n\nWitaj\u0105c najnowszego cz\u0142onka NATO - Macedoni\u0119 P\u00f3\u0142nocn\u0105 - przedstawicielka Waszyngtonu zapowiedzia\u0142a, \u017ce drzwi sojuszu s\u0105 ca\u0142y czas otwarte, tak\u017ce dla pa\u0144stw takich jak Ukraina, Gruzja, czy Bo\u015bnia i Hercegowina.\n\nKoronawirus. Brytyjska Mennica Kr\u00f3lewska produkuje przy\u0142bice dla szpitali AFPTV AFP", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Stany Zjednoczone pozostaj\u0105 absolutnie zaanga\u017cowane w bezpiecze\u0144stwo w Europie i nie zamierzaj\u0105 wycofywa\u0107 \u017co\u0142nierzy z Polski ani z innych kraj\u00f3w -", "meta_lang": "pl", "meta_favicon": "/images/app-icons/wydarzenia-app-icon-48x48.png", "meta_data": {"viewport": "initial-scale=1,maximum-scale=1,width=device-width,user-scalable=no", "og": {"title": "Pandemia spowoduje wycofanie wojsk USA z Polski? Ambasador odpowiada", "description": "Stany Zjednoczone pozostaj\u0105 absolutnie zaanga\u017cowane w bezpiecze\u0144stwo w Europie i nie zamierzaj\u0105 wycofywa\u0107 \u017co\u0142nierzy z Polski ani z innych kraj\u00f3w -", "type": "article", "url": "https://wydarzenia.interia.pl/zagranica/news-pandemia-spowoduje-wycofanie-wojsk-usa-z-polski-ambasador-od,nId,4415706", "image": {"identifier": "https://i.iplsc.com/-/0009YZGZFG1RUYBN-C461.jpg", "alt": "NATO, zdj\u0119cie ilustracyjne", "width": 1280, "height": 674}, "locale": "pl_PL"}, "twitter": {"card": "summary_large_image", "title": "Pandemia spowoduje wycofanie wojsk USA z Polski? Ambasador odpowiada", "description": "Stany Zjednoczone pozostaj\u0105 absolutnie zaanga\u017cowane w bezpiecze\u0144stwo w Europie i nie zamierzaj\u0105 wycofywa\u0107 \u017co\u0142nierzy z Polski ani z innych kraj\u00f3w - powiedzia\u0142a w \u015brod\u0119 Kay Bailey Hutchinson,", "image": {"identifier": "https://i.iplsc.com/-/0009YZGZFG1RUYBN-C461.webp", "alt": "NATO, zdj\u0119cie ilustracyjne"}, "site": "https://x.com/int_wydarzenia"}, "dc.language": "PL", "dc.source": "https://wydarzenia.interia.pl", "dc.publisher": "https://interia.pl", "dc.rights": "https://wydarzenia.interia.pl, wszelkie prawa zastrze\u017cone", "geo.region": "PL-MA", "geo.placename": "Krak\u00f3w", "geo.position": "50.0647;19.9450", "description": "Stany Zjednoczone pozostaj\u0105 absolutnie zaanga\u017cowane w bezpiecze\u0144stwo w Europie i nie zamierzaj\u0105 wycofywa\u0107 \u017co\u0142nierzy z Polski ani z innych kraj\u00f3w -", "theme-color": "#040a18", "robots": "index,follow,max-snippet:-1,max-image-preview:large", "next-head-count": 53}, "canonical_link": "https://wydarzenia.interia.pl/zagranica/news-pandemia-spowoduje-wycofanie-wojsk-usa-z-polski-ambasador-od,nId,4415706"}