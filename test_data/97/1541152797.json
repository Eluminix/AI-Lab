{"source_url": "https://www.sabah.com.tr", "url": "https://www.sabah.com.tr/gundem/2020/03/07/kahraman-ordumuz-buyuk-mucadele-verdi", "title": "Kahraman ordumuz b\u00fcy\u00fck m\u00fccadele verdi", "top_image": "https://iasbh.tmgrup.com.tr/2f4990/1200/627/0/94/1353/803?u=https://isbh.tmgrup.com.tr/sbh/2020/03/07/kahraman-ordumuz-buyuk-mucadele-verdi-1583529769930.jpeg", "meta_img": "https://iasbh.tmgrup.com.tr/2f4990/1200/627/0/94/1353/803?u=https://isbh.tmgrup.com.tr/sbh/2020/03/07/kahraman-ordumuz-buyuk-mucadele-verdi-1583529769930.jpeg", "images": ["https://isbh.tmgrup.com.tr/sbh/site/v2/i/980x136.png", "https://isbh.tmgrup.com.tr/sbh/site/v4/homepage/i/icon-newheader-vavtv.png", "https://isbh.tmgrup.com.tr/sbh/site/v4/homepage/i/icon-newheader-apara.png?v=1", "https://i.tmgrup.com.tr/egazete/ilk-sayfalar/2025/05/16/164x236/16SBH01.jpg?v=19952", "https://isbh.tmgrup.com.tr/sbh/site/v3/i/sabah-logo-170x71.png", "https://isbh.tmgrup.com.tr/sbh/site/v4/homepage/i/icon-newheader-aspor.png", "https://isbh.tmgrup.com.tr/sbh/site/v3/i/logo-sabah-60x24.png", "https://isbh.tmgrup.com.tr/sbh/site/v4/homepage/i/icon-newheader-login.png", "https://isbh.tmgrup.com.tr/sbh/site/v4/homepage/i/icon-newheader-ahaber.png", "https://isbh.tmgrup.com.tr/sbh/site/v4/homepage/i/icon-newheader-a2.png", "https://isbh.tmgrup.com.tr/sbh/site/v4/homepage/i/icon-newheader-atv.png", "https://iasbh.tmgrup.com.tr/8520cd/752/395/0/94/1353/803?u=https://isbh.tmgrup.com.tr/sbh/2020/03/07/kahraman-ordumuz-buyuk-mucadele-verdi-1583529769930.jpeg", "https://iasbh.tmgrup.com.tr/2f4990/1200/627/0/94/1353/803?u=https://isbh.tmgrup.com.tr/sbh/2020/03/07/kahraman-ordumuz-buyuk-mucadele-verdi-1583529769930.jpeg", "https://isbh.tmgrup.com.tr/sbh/site/v3/i/ztk-1.png", "https://isbh.tmgrup.com.tr/sbh/site/v3/i/ztk-2.png", "https://iasbh.tmgrup.com.tr/572914/60/60/0/0/350/350?u=https://isbh.tmgrup.com.tr/sbh/2020/02/29/1582981740623.jpg"], "movies": [], "text": "Ba\u015fkan Recep Tayyip Erdo\u011fan, cuma namaz\u0131n\u0131 B\u00fcy\u00fck \u00c7aml\u0131ca Camisi'nde k\u0131ld\u0131. Namaz\u0131n ard\u0131ndan cemaate k\u0131sa bir konu\u015fma yapan Erdo\u011fan \u015funlar\u0131 s\u00f6yledi:* T\u00fcm \u015fehitlerimize Allah'tan rahmet niyaz ediyoruz. Gazilerimize rabbimden Allah'tan \u015fifa niyaz ediyoruz. \u00dc\u00e7 aylar\u0131n i\u00e7indeyiz. Rabbim t\u00fcm dualar\u0131m\u0131z\u0131 kabul etsin in\u015fallah. Rabbim Ramazan'a da ayn\u0131 dualarla kavu\u015fmam\u0131z\u0131 nasip etsin. \u0130dlib'de, Libya'da kahraman ordumuz b\u00fcy\u00fck m\u00fccadele verdi. En sonunda masaya oturduk. Gece yar\u0131s\u0131 ate\u015fkes ilan\u0131nda anla\u015ft\u0131k. Temennimiz odur ki bu s\u00fcrer ve M\u00fcsl\u00fcman'\u0131n M\u00fcsl\u00fcman'la sava\u015f yapmas\u0131 biter. Hepsinden \u00f6te bu s\u00fcre\u00e7te dualar\u0131n kabul\u00fcyle buraya vard\u0131k. Ay\u0131n 15'den itibaren bu olay\u0131n detaylar\u0131 konu\u015fulacak.\u00c7aml\u0131ca Camisi'nin bu asr\u0131n en \u00f6nemli. Levent'te B\u00fcy\u00fckdere Caddesi'nde, eskiden Merkez Bankas\u0131'na ait arazi \u00fczerine yap\u0131lan cami de 2-3 y\u0131l i\u00e7erisinde tamamlacak. A\u00e7\u0131k-kapal\u0131 mekanlar\u0131nda 20 bin ki\u015fi ibadet edecek. Oray\u0131 da s\u00fcratle bitirip milletimizin, t\u00fcm M\u00fcsl\u00fcmanlar\u0131n hizmetine sunmu\u015f olaca\u011f\u0131z. Bu vesileyle Rabb'im birli\u011fimizi, beraberli\u011fimizi daim eylesin diyorum. Rabb'im birbirimize olan muhabbetimizi art\u0131rs\u0131n, daim eylesin diyorum. Bu vesileyle sizleri Allah'a emanet ediyorum.Sizden bir ricam olacak. D\u00fcnyada koronavir\u00fcs salg\u0131n\u0131 var. Tabii ki muanaka, musafaha (kucakla\u015fma-tokala\u015fma) \u00e7ok \u00f6nemli s\u00fcnnettir. Bir \u015feyi icra edelim derken bir ba\u015fkas\u0131n\u0131 kaybetmeyelim. Onun i\u00e7in de tokala\u015fmak vesaire bunlar\u0131 bu ara erteleyelim. \u00d6nemli olan kalbimizden ge\u00e7endir. Onu yapt\u0131\u011f\u0131m\u0131z s\u00fcrece zaten musafahay\u0131, muanakay\u0131 da yapm\u0131\u015f oluruz.Ba\u015fkan Erdo\u011fan d\u00fcn Almanya Ba\u015fbakan\u0131 Angela Merkel ile telefonda g\u00f6r\u00fc\u015ft\u00fc. G\u00f6r\u00fc\u015fmede \u0130dlib anla\u015fmas\u0131 ile Yunanistan s\u0131n\u0131r\u0131nda ya\u015fanan insanl\u0131k dram\u0131 ele al\u0131nd\u0131. Yunanistan'\u0131n AB kurucu anla\u015fmas\u0131n\u0131 ve Cenevre S\u00f6zle\u015fmesi'ni dikkate almayaca\u011f\u0131n\u0131 a\u00e7\u0131klad\u0131\u011f\u0131na dikkat \u00e7eken Erdo\u011fan, bunun uluslararas\u0131 hukukun a\u00e7\u0131k ihlali oldu\u011funu kaydetti. Erdo\u011fan, T\u00fcrkiye- AB aras\u0131nda g\u00f6\u00e7 d\u00fczenlemelerinin i\u015flemedi\u011fini, g\u00f6zden ge\u00e7irilmesi gerekti\u011fini de ifade etti. ANKARA", "keywords": [], "meta_keywords": ["Recep Tayyip Erdo\u011fan", "Yunanistan", "\u00c7aml\u0131ca Camisi", "\u0130dlib"], "tags": [], "authors": ["Zeynel Yaman"], "publish_date": "Sat Mar  7 00:00:00 2020", "summary": "", "article_html": "", "meta_description": "Ba\u015fkan Recep Tayyip Erdo\u011fan, cuma namaz\u0131n\u0131 B\u00fcy\u00fck \u00c7aml\u0131ca Camisi'nde k\u0131ld\u0131. Namaz\u0131n ard\u0131ndan cemaate k\u0131sa bir konu\u015fma yapan Erdo\u011fan \u015funlar\u0131 s\u00f6yledi: * T\u00fcm \u015fehitlerimize Allah'tan rahmet niyaz ediyoruz. Gazilerimize rabbimden Allah'tan \u015fifa niyaz ediyoruz. \u00dc\u00e7 aylar\u0131n i\u00e7indeyiz. Rabbim t\u00fcm dualar\u0131m\u0131z\u0131...", "meta_lang": "tr", "meta_favicon": "https://isbh.tmgrup.com.tr/sbh/site/v4/i/favicon.ico", "meta_data": {"viewport": "width=device-width, initial-scale=1.0, maximum-scale=10.0, user-scalable=yes", "title": "Kahraman ordumuz b\u00fcy\u00fck m\u00fccadele verdi - Son Dakika Haberler", "description": "Ba\u015fkan Recep Tayyip Erdo\u011fan, cuma namaz\u0131n\u0131 B\u00fcy\u00fck \u00c7aml\u0131ca Camisi'nde k\u0131ld\u0131. Namaz\u0131n ard\u0131ndan cemaate k\u0131sa bir konu\u015fma yapan Erdo\u011fan \u015funlar\u0131 s\u00f6yledi: * T\u00fcm \u015fehitlerimize Allah'tan rahmet niyaz ediyoruz. Gazilerimize rabbimden Allah'tan \u015fifa niyaz ediyoruz. \u00dc\u00e7 aylar\u0131n i\u00e7indeyiz. Rabbim t\u00fcm dualar\u0131m\u0131z\u0131...", "copyright": "Copyright \u00a9 2003-2025, TURKUVAZ HABERLE\u015eME VE YAYINCILIK A.\u015e", "datePublished": "2020-03-07T06:59:58+03:00", "dateModified": "2020-03-07T06:59:58+03:00", "articleSection": "news", "url": "https://www.sabah.com.tr/gundem/2020/03/07/kahraman-ordumuz-buyuk-mucadele-verdi", "keywords": "Recep Tayyip Erdo\u011fan, Yunanistan, \u00c7aml\u0131ca Camisi, \u0130dlib", "tagCategory": "AnaSayfa | Bug\u00fcnk\u00fc Sabah | G\u00fcndem", "tagContentType": "haber", "robots": "max-image-preview:large", "og": {"site_name": "Sabah", "url": "https://www.sabah.com.tr/gundem/2020/03/07/kahraman-ordumuz-buyuk-mucadele-verdi", "title": "Kahraman ordumuz b\u00fcy\u00fck m\u00fccadele verdi", "description": "Ba\u015fkan Recep Tayyip Erdo\u011fan, cuma namaz\u0131n\u0131 B\u00fcy\u00fck \u00c7aml\u0131ca Camisi'nde k\u0131ld\u0131. Namaz\u0131n ard\u0131ndan cemaate k\u0131sa bir konu\u015fma yapan Erdo\u011fan \u015funlar\u0131 s\u00f6yledi: * T\u00fcm \u015fehitlerimize Allah'tan rahmet niyaz ediyoruz. Gazilerimize rabbimden Allah'tan \u015fifa niyaz ediyoruz. \u00dc\u00e7 aylar\u0131n i\u00e7indeyiz. Rabbim t\u00fcm dualar\u0131m\u0131z\u0131...", "type": "article", "image": {"identifier": "https://iasbh.tmgrup.com.tr/2f4990/1200/627/0/94/1353/803?u=https://isbh.tmgrup.com.tr/sbh/2020/03/07/kahraman-ordumuz-buyuk-mucadele-verdi-1583529769930.jpeg", "secure_url": "https://iasbh.tmgrup.com.tr/2f4990/1200/627/0/94/1353/803?u=https://isbh.tmgrup.com.tr/sbh/2020/03/07/kahraman-ordumuz-buyuk-mucadele-verdi-1583529769930.jpeg", "width": 1200, "height": 627}}, "fb": {"pages": "114291218610934,127186677347072,789692601086430,209480082851172,149445305115395", "app_id": 789602864423016}, "twitter": {"site": "@Sabah", "title": "Kahraman ordumuz b\u00fcy\u00fck m\u00fccadele verdi", "description": "Haberin devam\u0131...", "card": "summary_large_image", "image": "https://iasbh.tmgrup.com.tr/2f4990/1200/627/0/94/1353/803?u=https://isbh.tmgrup.com.tr/sbh/2020/03/07/kahraman-ordumuz-buyuk-mucadele-verdi-1583529769930.jpeg", "url": "https://www.sabah.com.tr/gundem/2020/03/07/kahraman-ordumuz-buyuk-mucadele-verdi"}, "articleAuthor": "ZEYNEL YAMAN"}, "canonical_link": "https://www.sabah.com.tr/gundem/2020/03/07/kahraman-ordumuz-buyuk-mucadele-verdi"}