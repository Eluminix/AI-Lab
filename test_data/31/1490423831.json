{"source_url": "https://medianarodowe.com", "url": "https://medianarodowe.com/czaputowicz-musimy-demonstrowac-jednosc-z-nato/", "title": "Czaputowicz: Musimy demonstrowa\u0107 jedno\u015b\u0107 z NATO", "top_image": "https://medianarodowe.com/wp-content/uploads/2018/01/DPOM2MjVAAAp2lU.jpg", "meta_img": "https://medianarodowe.com/wp-content/uploads/2018/01/DPOM2MjVAAAp2lU.jpg", "images": ["https://medianarodowe.com/wp-content/uploads/2024/09/mentzen-tusk-300x180.jpg", "https://medianarodowe.com/wp-content/themes/medianarodowe/inc/assets/img/i_user.png", "https://medianarodowe.com/wp-content/themes/medianarodowe/inc/assets/img/i_thumbdown.png", "https://medianarodowe.com/wp-content/uploads/2024/09/wawer-kaczynski-300x169.jpg", "https://medianarodowe.com/wp-content/themes/medianarodowe/inc/assets/img/logo.png", "https://medianarodowe.com/wp-content/themes/medianarodowe/inc/assets/img/komentarz.png", "https://medianarodowe.com/wp-content/plugins/wp-favorite-posts/img/loading.gif", "https://medianarodowe.com/wp-content/themes/medianarodowe/inc/assets/img/gns.png", "https://medianarodowe.com/wp-content/uploads/2024/09/mentzen-zrzutka-powodzianie-300x180.jpg", "https://medianarodowe.com/wp-content/uploads/2024/09/straz-graniczna-patrol-granica-300x180.jpg", "https://medianarodowe.com/wp-content/themes/medianarodowe/inc/assets/img/i_tv.png", "https://medianarodowe.com/wp-content/themes/medianarodowe/inc/assets/img/i_thumbup.png", "https://medianarodowe.com/wp-content/uploads/2024/09/policja-wlam-do-siedziby-smn-300x180.jpg", "https://medianarodowe.com/wp-content/uploads/2024/09/zrob-z-nami-marsz-zrzutka.jpg", "https://medianarodowe.com/wp-content/uploads/2024/09/zajaczkowska-pe-300x180.jpg", "https://medianarodowe.com/wp-content/uploads/2018/01/DPOM2MjVAAAp2lU.jpg", "https://medianarodowe.com/wp-content/themes/medianarodowe/inc/assets/img/i_cal.png", "https://medianarodowe.com/wp-content/plugins/a3-lazy-load/assets/images/lazy_placeholder.gif"], "movies": [], "text": "Minister Spraw Zagranicznych Jacek Czaputowicz przyzna\u0142 w wywiadzie dla Polskiego Radia, \u017ce Polska musi zachowa\u0107 i demonstrowa\u0107 jedno\u015b\u0107 z sojusznikami z NATO. Dla polskiego dyplomaty wys\u0142uchanie g\u0142osu opozycji by\u0142oby dla rz\u0105du kompromitacj\u0105.\n\nW wywiadzie dla Polskiego Radia szef MSZ Jacek Czaputowicz odni\u00f3s\u0142 si\u0119 do wypowiedzi Prezydenta USA Donalda Trumpa \u2013 \u201cWyst\u0105pienie Donalda Trumpa by\u0142o uspokajaj\u0105ce. By\u0142a to oferta dla strony ira\u0144skiej, by wprowadzi\u0107 na sta\u0142e pok\u00f3j w regionie. To dobry rozw\u00f3j sytuacji z perspektywy Polski\u201d.\n\nZobacz tak\u017ce: Wypadek autokaru w Iranie \u2013 run\u0105\u0142 w przepa\u015b\u0107 zabijaj\u0105c 20 os\u00f3b\n\n\u201cUSA s\u0105 g\u00f3r\u0105 w konflikcie z Iranem. Pokaza\u0142y to w zdecydowanej akcji eliminuj\u0105cej ira\u0144skiego genera\u0142a. By\u0142o to do\u015b\u0107 ryzykowne, ale z dzisiejszej perspektywy wida\u0107, \u017ce reakcja Iranu by\u0142a umiarkowana\u201d \u2013 stwierdzi\u0142 szef polskiej dyplomacji.\n\nWed\u0142ug niego wys\u0142uchanie opozycji w sprawie opuszczenia polskiego wojska z Iraku by\u0142oby kompromitacj\u0105 rz\u0105du, a tak\u017ce poinformowa\u0142, \u017ce decyzja o pozostawienia polskiego kontyngentu zosta\u0142a ustalona z NATO.\n\n\u201cKwestia pozostawienia wojsk polskich w Iraku jest konsultowana w ramach Sojuszu P\u00f3\u0142nocnoatlantyckiego. Wojska te pozostan\u0105. Ufam, \u017ce ta decyzja b\u0119dzie pozytywna, poniewa\u017c te wojska przyczyniaj\u0105 si\u0119 do stabilizacji sytuacji na Iraku i na Bliskim Wschodzie. Musimy demonstrowa\u0107 jedno\u015b\u0107 sojusznicz\u0105. Pope\u0142niliby\u015bmy ogromny b\u0142\u0105d, gdyby\u015bmy zadeklarowali wycofanie wojsk z Iraku. Taka decyzja by\u0142aby kompromituj\u0105ca\u201d \u2013 powiedzia\u0142 Czaputowicz.\n\nPodkre\u015bli\u0142 r\u00f3wnie\u017c, \u017ce relacje Polski z Iranem s\u0105 dobre. Po rozmowie z ira\u0144skim ambasadorem upewni\u0142 si\u0119, \u017ce ajatollach Chamenei w swoim wyst\u0105pieniu o \u201cz\u0142ym ma\u0142ym europejskim kraju\u201d nie mia\u0142 na my\u015bli Polski.\n\nPR24", "keywords": [], "meta_keywords": [""], "tags": [], "authors": ["Krystian Rusiniak", "Autor"], "publish_date": "Thu Jan  9 10:38:45 2020", "summary": "", "article_html": "", "meta_description": "Minister Spraw Zagranicznych Jacek Czaputowicz przyzna\u0142 w wywiadzie dla Polskiego Radia, \u017ce Polska musi zachowa\u0107 jedno\u015b\u0107 z sojusznikami z NATO...", "meta_lang": "pl", "meta_favicon": "https://medianarodowe.com/wp-content/uploads/2017/11/images-4-140x140.jpg", "meta_data": {"viewport": "width=device-width, initial-scale=1", "robots": "index, follow, max-image-preview:large, max-snippet:-1, max-video-preview:-1", "description": "Minister Spraw Zagranicznych Jacek Czaputowicz przyzna\u0142 w wywiadzie dla Polskiego Radia, \u017ce Polska musi zachowa\u0107 jedno\u015b\u0107 z sojusznikami z NATO...", "og": {"locale": "pl_PL", "type": "article", "title": "Czaputowicz: Musimy demonstrowa\u0107 jedno\u015b\u0107 z NATO - Media Narodowe", "description": "Minister Spraw Zagranicznych Jacek Czaputowicz przyzna\u0142 w wywiadzie dla Polskiego Radia, \u017ce Polska musi zachowa\u0107 jedno\u015b\u0107 z sojusznikami z NATO...", "url": "https://medianarodowe.com/2020/01/09/czaputowicz-musimy-demonstrowac-jednosc-z-nato/", "site_name": "Media Narodowe", "image": {"identifier": "https://medianarodowe.com/wp-content/uploads/2018/01/DPOM2MjVAAAp2lU.jpg", "width": 900, "height": 600, "type": "image/jpeg"}}, "article": {"publisher": "https://www.facebook.com/medianarodowecom", "published_time": "2020-01-09T10:38:45+00:00", "modified_time": "2020-01-09T10:40:45+00:00"}, "author": "Krystian Rusiniak", "twitter": {"card": "summary_large_image", "creator": "@https://twitter.com/DannicPoland", "site": "@MediaNarodoweMN", "label1": "Napisane przez", "data1": "Krystian Rusiniak", "label2": "Szacowany czas czytania", "data2": "1 minuta"}, "generator": "Site Kit by Google 1.152.1", "google-adsense-platform-account": "ca-host-pub-2644536267352236", "google-adsense-platform-domain": "sitekit.withgoogle.com", "msapplication-TileImage": "https://medianarodowe.com/wp-content/uploads/2017/11/images-4.jpg"}, "canonical_link": "https://medianarodowe.com/2020/01/09/czaputowicz-musimy-demonstrowac-jednosc-z-nato/"}