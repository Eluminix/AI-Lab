{"source_url": "https://fakty.interia.pl", "url": "https://fakty.interia.pl/raporty/raport-koronawirus-chiny/polska/news-malopolskie-ognisko-covid-19-u-redemptorystow,nId,4542621", "title": "Ma\u0142opolskie: Ognisko COVID-19 u redemptoryst\u00f3w", "top_image": "https://i.iplsc.com/-/000A6IOG8IWX3KMH-C461.jpg", "meta_img": "https://i.iplsc.com/-/000A6IOG8IWX3KMH-C461.jpg", "images": ["https://i.iplsc.com/000L12YRHSI8J4V4-C401.webp", "https://fakty.interia.pl/images/logoInteriaWydaMedium.svg", "https://i.iplsc.com/000A6IOG8IWX3KMH-C322-F4.webp", "https://i.iplsc.com/000HIAQOXR339Y2H-C401.webp", "https://i.iplsc.com/000L14BO89LBPOCL-C401.webp", "https://i.iplsc.com/0009A60QQ5I2TYF7-C202-F4.webp", "https://i.iplsc.com/000L0SK3UHVYAHMO-C401.webp", "https://i.iplsc.com/000L12T4IKBWL9JV-C401.webp", "https://fakty.interia.pl/images/logoWydarzeniaMedium.svg", "https://i.iplsc.com/000L0SSPGYE6OVC5-C401.webp", "https://i.iplsc.com/000L145V9EA8AT7J-C401.webp", "https://i.iplsc.com/-/000A6IOG8IWX3KMH-C461.jpg", "https://i.iplsc.com/000L13UJOPJMHI41-C401.webp"], "movies": [], "text": "Jak powiedzia\u0142a w rozmowie z Radiem Krak\u00f3w burmistrz Tuchowa Magdalena Marsza\u0142ek, matka 14-letniego dziecka pracuje w przedszkolu, kt\u00f3re do czwartku by\u0142o otwarte.\n\nRadio poinformowa\u0142o r\u00f3wnie\u017c, \u017ce w sumie w Tuchowie choruje ju\u017c 31 zakonnik\u00f3w.\n\nRozwi\u0144\n\nRzecznik prasowy Prowincji Warszawskiej Redemptoryst\u00f3w o. Mariusz Mazurkiewicz poinformowa\u0142 w sobot\u0119 (6 czerwca), \u017ce na kwarantannie na\u0142o\u017conej przez sanepid pozostaje siedem wsp\u00f3lnot polskich redemptoryst\u00f3w: Bardo, Braniewo, Ko\u015bcielisko, Krak\u00f3w, Tuch\u00f3w, Warszawa przy ul. Pieszej i Wroc\u0142aw.\n\nW samoizolacji - z uwagi na kontakt z osobami, kt\u00f3re spotka\u0142y si\u0119 z chorymi - przebywa wsp\u00f3lnota z Lubaszowej k. Tuchowa. W dw\u00f3ch wsp\u00f3lnotach, w G\u0142ogowie i w Warszawie przy ul. Karolkowej, przebywaj\u0105 na kwarantannie lub samoizolacji, oddzieleni od pozosta\u0142ych, pojedynczy zakonnicy.\n\nDla bezpiecze\u0144stwa wiernych zamkni\u0119te pozostaj\u0105 ko\u015bcio\u0142y w Bardzie, Lubaszowej, Tuchowie, Warszawie przy ul. Pieszej i we Wroc\u0142awiu. Pozosta\u0142e o\u015brodki duszpasterskie s\u0105 wed\u0142ug zalece\u0144 s\u0142u\u017cb otwarte i po dezynfekcji korzystaj\u0105 z pomocy innych kap\u0142an\u00f3w lub s\u0105 normalnie obs\u0142ugiwane przez redemptoryst\u00f3w, kt\u00f3rzy nie mieli \u017cadnego kontaktu z chorymi lub osobami, kt\u00f3re wcze\u015bniej z nimi nie\u015bwiadomie si\u0119 widzia\u0142y.\n\nWyja\u015bniane s\u0105 tak\u017ce mo\u017cliwe drogi zaka\u017cenia. Wyniki trwaj\u0105cego dochodzenia epidemiologicznego wskazuj\u0105 na dwa miejsca: Ko\u015bcielisko i Tuch\u00f3w, sk\u0105d prawdopodobnie rozesz\u0142o si\u0119 zaka\u017cenie.", "keywords": [], "meta_keywords": [""], "tags": [], "authors": ["Tadeusz Koniarz"], "publish_date": null, "summary": "", "article_html": "", "meta_description": "19 nowych zachorowa\u0144 na koronawirusa odnotowano we wsp\u00f3lnocie redemptoryst\u00f3w w ma\u0142opolskim Tuchowie \u2013 poda\u0142o Radio Krak\u00f3w. Chorob\u0119 stwierdzono te\u017c u", "meta_lang": "pl", "meta_favicon": "/images/app-icons/wydarzenia-app-icon-48x48.png", "meta_data": {"viewport": "initial-scale=1,maximum-scale=1,width=device-width,user-scalable=no", "og": {"title": "Ma\u0142opolskie: Ognisko COVID-19 u redemptoryst\u00f3w", "description": "19 nowych zachorowa\u0144 na koronawirusa odnotowano we wsp\u00f3lnocie redemptoryst\u00f3w w ma\u0142opolskim Tuchowie \u2013 poda\u0142o Radio Krak\u00f3w. Chorob\u0119 stwierdzono te\u017c u", "type": "article", "url": "https://wydarzenia.interia.pl/koronawirus/news-malopolskie-ognisko-covid-19-u-redemptorystow,nId,4542621", "image": {"identifier": "https://i.iplsc.com/-/000A6IOG8IWX3KMH-C461.jpg", "alt": "Klasztor redemptoryst\u00f3w w Tuchowie", "width": 1280, "height": 674}, "locale": "pl_PL"}, "twitter": {"card": "summary_large_image", "title": "Ma\u0142opolskie: Ognisko COVID-19 u redemptoryst\u00f3w", "description": "19 nowych zachorowa\u0144 na koronawirusa odnotowano we wsp\u00f3lnocie redemptoryst\u00f3w w ma\u0142opolskim Tuchowie \u2013 poda\u0142o Radio Krak\u00f3w. Chorob\u0119 stwierdzono te\u017c u 14-letniego dziecka, jego 40-letniej", "image": {"identifier": "https://i.iplsc.com/-/000A6IOG8IWX3KMH-C461.webp", "alt": "Klasztor redemptoryst\u00f3w w Tuchowie"}, "site": "https://x.com/int_wydarzenia"}, "dc.language": "PL", "dc.source": "https://wydarzenia.interia.pl", "dc.publisher": "https://interia.pl", "dc.rights": "https://wydarzenia.interia.pl, wszelkie prawa zastrze\u017cone", "geo.region": "PL-MA", "geo.placename": "Krak\u00f3w", "geo.position": "50.0647;19.9450", "description": "19 nowych zachorowa\u0144 na koronawirusa odnotowano we wsp\u00f3lnocie redemptoryst\u00f3w w ma\u0142opolskim Tuchowie \u2013 poda\u0142o Radio Krak\u00f3w. Chorob\u0119 stwierdzono te\u017c u", "theme-color": "#040a18", "robots": "index,follow,max-snippet:-1,max-image-preview:large", "next-head-count": 52}, "canonical_link": "https://wydarzenia.interia.pl/koronawirus/news-malopolskie-ognisko-covid-19-u-redemptorystow,nId,4542621"}