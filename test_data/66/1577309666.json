{"source_url": "https://www.uj.edu.pl", "url": "https://www.uj.edu.pl/wiadomosci/-/journal_content/56_INSTANCE_d82lKZvhit4m/10172/144718028", "title": "Uniwersytet Jagiello\u0144ski", "top_image": "https://www.uj.edu.pl/uj-lift-theme/images/apple-touch-icon-57x57.png", "meta_img": "https://www.uj.edu.pl/uj-lift-theme/images/apple-touch-icon-57x57.png", "images": ["https://www.uj.edu.pl/documents/10172/144705443/odwolanie300.jpg/82888a8b-f166-4b40-bc0d-fefc1995656a?t=1583237844295", "https://www.uj.edu.pl/uj-lift-theme/images/apple-touch-icon-57x57.png", "https://www.uj.edu.pl/documents/10172/158534827/bieganie.jpg/a87d22a4-8d5a-43ed-9e93-015c0c1f417d?t=1747215714468", "https://www.uj.edu.pl/uj-lift-theme/images/language/en_GB-flag.png", "https://www.uj.edu.pl/uj-lift-theme/images/spacer.png", "https://www.uj.edu.pl/documents/10172/158534827/sejm.jpg/86ddf638-6e21-445b-9d7e-f4ce0efb717d?t=1747300003185", "https://www.uj.edu.pl/documents/10172/158534827/dostepnosc.jpg/c8917386-1f5a-4e5f-851a-b324ffa71471?t=1747403061954", "https://www.uj.edu.pl/documents/10172/158534827/feng.jpg/881fc1d0-c8ca-46f8-9adb-2a2e13d3ff82?t=1746613484835"], "movies": [], "text": "UJ odwo\u0142uje wydarzenia z powodu zagro\u017cenia koronawirusem\n\nJeszcze zanim w Polsce stwierdzono pierwszy przypadek zaka\u017cenia koronawirusem, w\u0142adze Uniwersytetu Jagiello\u0144skiego postanowi\u0142y nie ryzykowa\u0107. W zwi\u0105zku z coraz szybciej rosn\u0105c\u0105 liczb\u0105 chorych zaplanowane w marcu i kwietniu wydarzenia odb\u0119d\u0105 si\u0119 w p\u00f3\u017aniejszym ni\u017c pocz\u0105tkowo planowanym terminie, zostan\u0105 zorganizowane w innej formie lub z powodu obiektywnych wzgl\u0119d\u00f3w organizacyjnych b\u0119d\u0105 odwo\u0142ane.\n\nDecyzj\u0105 w\u0142adz rektorskich odwo\u0142ane zosta\u0142y (ostatnia aktualizacja 10.03.2020):\n\nJagiello\u0144ski Turniej Matematyczny (7 marca) - wydarzenie odb\u0119dzie si\u0119 w innej formie,\n\nprezentacja programu \"Inicjatywa doskona\u0142o\u015bci w Uniwersytecie Jagiello\u0144skim\" (9 marca),\n\nuroczyste otwarcie Krajowego Centrum Kriomikroskopii Elektronowej (9 marca),\n\ncykl wyk\u0142ad\u00f3w i dyskusji w ramach Tygodnia M\u00f3zgu 2020 (9-14 marca),\n\nKoncert Uniwersytecki w Collegium Novum UJ (11 marca),\n\nSeminarium po\u015bwi\u0119cone najnowszej ksi\u0105\u017cce prof. Andrzeja Mani (12 marca),\n\nV Mi\u0119dzynarodowy Konkurs Ortograficzny z J\u0119zyka Ukrai\u0144skiego (12-13 marca) - wydarzenie przeniesiono na 5-6 listopada,\n\nDzie\u0144 Otwarty UJ (20 marca) - wydarzenie odb\u0119dzie si\u0119 w zmienionej formule - wi\u0119cej informacji TUTAJ ,\n\n, uroczyste posiedzenie Senatu UJ z okazji odnowienia po 50-ciu latach doktoratu prof. Jana Michalika (20 marca),\n\nVI Dyktando Krakowskie (21 marca),\n\nII etap Konkursu Wiedzy o UJ i gala fina\u0142owa (23 i 24 marca) - wydarzenie przeniesione na 16-17 czerwca br. - wi\u0119cej informacji TUTAJ ,\n\n, Forum Seniora (24 marca),\n\nTydzie\u0144 Jako\u015bci Kszta\u0142cenia (30 marca - 4 kwietnia),\n\nPr\u00f3bna matura z chemii (4 kwietnia) - wydarzenie odb\u0119dzie si\u0119 w innej formie,\n\nuroczyste wr\u0119czenie medalu \"Plus ratio quam vis\" dr Alicji Adamczak (17 kwietnia).\n\nO kolejnych zmianach w kalendarzu uniwersyteckich imprez b\u0119dziemy informowa\u0107 na bie\u017c\u0105co.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://www.uj.edu.pl/uj-lift-theme/images/apple-touch-icon-57x57.png", "meta_data": {"viewport": "width=device-width, initial-scale=1, maximum-scale=1", "msapplication-TileColor": "#da532c", "msapplication-config": "https://www.uj.edu.pl/uj-lift-theme/images/images/browserconfig.xml", "msapplication-TileImage": "mstile-144x144.png", "theme-color": "#ffffff", "deklaracja-dost\u0119pno\u015bci": "https://wcag.uj.edu.pl/lista/-/journal_content/56_INSTANCE_DuU7E3djxFwe/145608681/146444435"}, "canonical_link": "https://www.uj.edu.pl/wiadomosci/-/journal_content/56_INSTANCE_d82lKZvhit4m/10172/144718028"}