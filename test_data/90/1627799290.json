{"source_url": "https://kresy.pl", "url": "https://kresy.pl/wydarzenia/centrum-im-adama-smitha-wychowanie-jednego-dziecka-w-polsce-to-koszt-nawet-250-tys-zl/", "title": "Centrum im. Adama Smitha: wychowanie jednego dziecka w Polsce to koszt nawet 250 tys. z\u0142 \u00bb Kresy", "top_image": "https://kresy.pl/wp-content/uploads/2019/09/dziecko-wikimedia.jpg", "meta_img": "https://kresy.pl/wp-content/uploads/2019/09/dziecko-wikimedia.jpg", "images": ["https://kresy.pl/wp-content/uploads/2017/03/kresy_logo_header_vector_full.svg", "https://kresy.pl/wp-content/uploads/2024/02/W.-Putin-i-R.-Tayyip-Erdogan.-Fot.-wikimedia.jpg", "https://kresy.pl/wp-content/uploads/2018/07/ukraina-panstwo-upadle-fot-russia-insider-com-180x180.jpg", "https://kresy.pl/wp-content/uploads/2017/12/baby-foot-blanket-newborn-119604-180x180.jpeg", "https://kresy.pl/wp-content/uploads/2024/08/1351px-JKRUK_20190222_LECH_WALESA_KIELCE_DSCN2715.jpg", "https://kresy.pl/wp-content/uploads/2018/09/budapest-1763753_1920.jpg", "https://kresy.pl/wp-content/themes/uniset_v1/img/oxfordBanner-mobile.png", "https://kresy.pl/wp-content/uploads/2017/03/kresy_logo_footer_vector.svg", "https://kresy.pl/wp-content/uploads/2021/06/Teczowa-flaga-na-budynku-ambasady-USA-przy-Watykanie.-Fot.-Twitter-@USinHolySee-kadrowane-180x180.jpg", "https://kresy.pl/wp-content/uploads/2024/09/Iranskie-rakiety-balistyczne-Fath-360.-Fot.-wikimedia.jpg", "https://www.paypalobjects.com/pl_PL/i/scr/pixel.gif", "https://kresy.pl/wp-content/uploads/2019/04/kresy-avatar2-80x80.png", "https://kresy.pl/wp-content/themes/uniset_v1/img/oxfordBanner.png", "https://kresy.pl/wp-content/uploads/2024/11/Peskov_2017.jpg", "https://kresy.pl/wp-content/uploads/2017/08/himars-fot-gadgetfreak-gr.jpg", "https://kresy.pl/wp-content/uploads/2020/01/Donald-Trump-i-Benjamin-Netanjahu.-Fot.-twitter.com-@netanyahu.jpg", "https://kresy.pl/wp-content/uploads/2019/09/dziecko-wikimedia.jpg", "https://kresy.pl/wp-content/uploads/2025/05/Papiez-Leon-XIV-Vatican-Media.jpeg", "https://kresy.pl/wp-content/uploads/2020/04/Ukrai\u0144ska-policja-w-czasie-epidemii-koronawirusa.-Fot.-Unian-180x180.jpg", "https://kresy.pl/wp-content/uploads/2020/07/Patriot-missile-is-launched-\u017ar.-Wikimedia-Commons.jpg", "https://kresy.pl/wp-content/uploads/2025/05/Kim-Dzon-Un-i-Wladimir-Putin-fot.-Kremlin.ru_.jpg", "https://kresy.pl/wp-content/uploads/2025/05/GbpvXvAXMAAeeA9.jpg", "https://kresy.pl/wp-content/uploads/2018/10/crime-2.jpg", "https://kresy.pl/wp-content/uploads/2020/06/polska-zaplaci-za-przyslanie-dod.jpg", "https://kresy.pl/wp-content/uploads/2025/05/Keir-Starmer-Wolodymyr-Zelenski-Emmanuel-Macron-Donald-Tusk-i-Friedrich-Merz-fot.-XDonald-Tusk.jpg", "https://kresy.pl/wp-content/uploads/2018/12/bobas-180x180.jpg", "https://kresy.pl/wp-content/uploads/2025/05/Adam_Leszkiewicz.jpg", "https://kresy.pl/wp-content/uploads/2025/05/2025.05.08-Elezione-del-Romano-Pontefice-2.jpeg", "https://kresy.pl/wp-content/uploads/2024/09/Slawomir-Mentzen-fot.-konfederacjapl.jpg", "https://kresy.pl/wp-content/uploads/2025/05/2025.05.08-Elezione-del-Romano-Pontefice-3.jpeg", "https://kresy.pl/wp-content/uploads/2019/09/dziecko-wikimedia-970x542.jpg", "https://kresy.pl/wp-content/uploads/2025/05/Po-dwoch-stronach-barykady-88.jpg", "https://kresy.pl/wp-content/uploads/2025/02/1620px-Donald_Tusk_Andrzej_Domanski_\u2013_konferencja_prasowa_03.09.2024_3.jpg", "https://kresy.pl/wp-content/uploads/2025/05/2025.05.10-foto-e-stemma-di-Papa-Leone-XIV.jpeg", "https://kresy.pl/wp-content/uploads/2024/08/Fot.-bieszczadzki.strazgraniczna.pl_.jpg", "https://kresy.pl/wp-content/uploads/2017/03/6d99712dc5faaa9ebff453e2947013d1.-180x180.jpg", "https://kresy.pl/wp-content/uploads/2025/05/Agnieszka-Dziemianowicz-Bak-fot.-Flickr.jpg", "https://kresy.pl/wp-content/uploads/2025/05/Fot.-Slawomir-Mentzen.jpg", "https://kresy.pl/wp-content/uploads/2024/12/Paszport-ukrainski-i-kajdanki-zr.-SG.jpg", "https://kresy.pl/wp-content/uploads/2022/09/Warszawa-zr.-wikimedia-180x180.jpg", "https://kresy.pl/wp-content/uploads/2024/10/chris-lawton-QPOaQ2Kp80c-unsplash-1.jpg", "https://kresy.pl/wp-content/uploads/2025/05/Gqc3LqeXQAAeIWz.jpg", "https://kresy.pl/wp-content/themes/uniset_v1/img/disable_ads.png", "https://kresy.pl/wp-content/uploads/2025/05/Fot.-Straz-Ochrony-Kolei.jpg", "https://kresy.pl/wp-content/uploads/2025/05/Pierwsza-Msza-papieza-Leona-XIV.jpeg"], "movies": [], "text": "Nawet ponad 250 tys. z\u0142 mo\u017ce kosztowa\u0107 w Polsce wychowanie jednego dziecka do uko\u0144czenia przez nie 18 lat \u2013 wynika z raportu Centrum im. Adama Smitha z pocz\u0105tku czerwca.\n\nZ raportu \u201cKoszty wychowania dzieci w Polsce\u201d wynika, \u017ce w koszt wychowania jednego dziecka do 18 roku \u017cycia wg danych za III kwarta\u0142 2019 roku wynosi od 205,8 tys. z\u0142 do 250,4 tys. z\u0142. Koszt wychowania dw\u00f3jki dzieci to 411,7 tys. z\u0142.\n\nCZYTAJ TAK\u017bE: \u201cDGP\u201d: Ponad p\u00f3\u0142 miliona polskich dzieci przysz\u0142o na \u015bwiat za granic\u0105\n\nW ci\u0105gu 5 ostatnich lat koszt wychowania 1 dziecka w rodzinie 3-osobowej wzr\u00f3s\u0142 o 18,5 proc. W por\u00f3wnaniu do zesz\u0142ego roku o 5,4 proc. Koszta wychowania 1 dziecka w rodzinie 4-osobowej wzros\u0142y o 16,5 proc. Tutaj r\u00f3wnie\u017c w por\u00f3waniu do zesz\u0142ego roku zanotowano wzrost 5,4 proc.\n\nKoszt wychowania jednego dziecka do 18 r. \u017c. (przy dw\u00f3jce dzieci w rodzinie) jest ni\u017cszy o 17,8 proc. ni\u017c koszt wychowania dziecka kt\u00f3re jest jedynym dzieckiem w rodzinie.\n\nA\u017c 82 proc. wszystkich koszt\u00f3w zwi\u0105zanych z wychowaniem dziecka zaliczna si\u0119 do kategorii: \u017cywno\u015b\u0107, mieszkanie, transport i \u0142\u0105czno\u015b\u0107, edukacja.\n\nMiasta powy\u017cej 500 tys. mieszka\u0144c\u00f3w charakteryzuj\u0105 si\u0119 najwy\u017cszym poziomem koszt\u00f3w zwi\u0105zanych z wychowaniem dziecka \u2013 \u015brednio 243 940 z\u0142 dla rodziny 2+1 i 201 576 z\u0142 dla rodziny 2+2, przy jednoczesnej najni\u017cszej dynamice wzrostu tych koszt\u00f3w w ci\u0105gu ostatnich 5 lat. Miasta 50-100 tys. mieszka\u0144c\u00f3w odznaczaj\u0105 si\u0119 najni\u017cszymi kosztami wychowania dziecka \u2013 \u015brednio 239 534 z\u0142 w rodzinie 2+1 i 192 638 w rodzinie 2+2, ale te r\u00f3wnocze\u015bnie rosn\u0105 w nich najszybciej.\n\nW drugiej cz\u0119\u015bci raportu przedstawiono opinie Polak\u00f3w nt. koszt\u00f3w wychowania dzieci. A\u017c 46 proc. badanych oceni\u0142o koszt wychowania dziecka jako \u201craczej wysoki\u201d, a 29 proc. jako \u201cbardzo wysoki\u201d. Jedynie 3 proc. stwierdzi\u0142o, \u017ce jest \u201craczej niski\u201d, a 1 proc. jako \u201cbardzo niski\u201d.\n\nWyborcy PiS znacznie cz\u0119\u015bciej oceniaj\u0105 koszty wychowania dziecka ni\u017cej ni\u017c wyborcy PO.\n\nCZYTAJ TAK\u017bE: GUS: marzec najgorszym miesi\u0105cem pod wzgl\u0119dem liczby urodze\u0144 od 2015 r. Sytuacja si\u0119 pogarsza\n\n69 proc. wyborc\u00f3w PiS oceni\u0142o, \u017ce wychowanie dziecka kosztuje mniej ni\u017c 200 tys. z\u0142. Analogicznie postrzega sytuacj\u0119 53 proc. wyborc\u00f3w PO.\n\nOg\u00f3\u0142em 49 proc. respondent\u00f3w stwierdzi\u0142o, \u017ce raczej chce mie\u0107 dzieci (23 proc.) lub na pewno (26 proc.). Do tej grupy zalicza si\u0119 52 proc. wyborc\u00f3w PiS i 40 proc. wyborc\u00f3w PO.\n\n16 proc. respondent\u00f3w na pytanie o ch\u0119\u0107 posiadania potomstwa odpowiedzia\u0142o \u201ctrudno powiedzie\u0107\u201d.\n\n35 proc. badanych nie chce mie\u0107 dzieci \u2013 14 proc. \u201craczej nie\u201d i 21 proc. \u201cna pewno nie\u201d. Do tej grupy zalicza si\u0119 32 proc. wyborc\u00f3w PiS i 47 proc. wyborc\u00f3w PO.\n\nKresy.pl / Centrum im. Adama Smitha", "keywords": [], "meta_keywords": [""], "tags": ["Wydarzenia", "spo\u0142ecze\u0144stwo", "koszt wychowania dzieci", "Polska", "demografia"], "authors": ["Adam Szabelak"], "publish_date": "Sat Jun  6 19:06:29 2020", "summary": "", "article_html": "", "meta_description": "Nawet ponad 250 tys. z\u0142 mo\u017ce kosztowa\u0107 w Polsce wychowanie jednego dziecka do uko\u0144czenia przez nie 18 lat - wynika z raportu Centrum im. Adama Smitha z pocz\u0105tku czerwca.", "meta_lang": "pl", "meta_favicon": "https://kresy.pl/wp-content/uploads/2017/03/kresy_logo_header_vector-1.svg", "meta_data": {"viewport": "width=device-width, initial-scale=1, maximum-scale=1", "robots": "index, follow, max-image-preview:large, max-snippet:-1, max-video-preview:-1", "description": "Nawet ponad 250 tys. z\u0142 mo\u017ce kosztowa\u0107 w Polsce wychowanie jednego dziecka do uko\u0144czenia przez nie 18 lat - wynika z raportu Centrum im. Adama Smitha z pocz\u0105tku czerwca.", "og": {"locale": "pl_PL", "type": "article", "title": "Centrum im. Adama Smitha: wychowanie jednego dziecka w Polsce to koszt nawet 250 tys. z\u0142", "description": "Nawet ponad 250 tys. z\u0142 mo\u017ce kosztowa\u0107 w Polsce wychowanie jednego dziecka do uko\u0144czenia przez nie 18 lat - wynika z raportu Centrum im. Adama Smitha z pocz\u0105tku czerwca.", "url": "https://kresy.pl/wydarzenia/centrum-im-adama-smitha-wychowanie-jednego-dziecka-w-polsce-to-koszt-nawet-250-tys-zl/", "site_name": "Kresy.pl", "image": "https://kresy.pl/wp-content/uploads/2019/09/dziecko-wikimedia.jpg"}, "article": {"publisher": "https://facebook.com/KresyPL/", "published_time": "2020-06-06T19:06:29+00:00"}, "twitter": {"card": "summary", "creator": "@kresypl", "site": "@kresypl", "label1": "Written by", "data1": "Adam Szabelak", "label2": "Est. reading time", "data2": "2 minutes"}, "fb": {"admins": 1313922530, "app_id": 135654636480702}, "generator": "WordPress 6.1.1", "msapplication-TileImage": "https://kresy.pl/wp-content/uploads/2020/12/cropped-KRESY-circle-512-270x270.png"}, "canonical_link": "https://kresy.pl/wydarzenia/centrum-im-adama-smitha-wychowanie-jednego-dziecka-w-polsce-to-koszt-nawet-250-tys-zl/"}