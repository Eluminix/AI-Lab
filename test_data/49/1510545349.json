{"source_url": "http://contropiano.org", "url": "http://contropiano.org/news/internazionale-news/2020/01/31/euskadi-ieri-lo-sciopero-generale-il-primo-contro-il-governo-sanchez-iglesias-0123600", "title": "Euskadi. Ieri lo sciopero generale, il primo contro il governo Sanchez/Iglesias", "top_image": "https://contropiano.org/img/2020/01/Euskadi.jpg", "meta_img": "https://contropiano.org/img/2020/01/Euskadi.jpg", "images": ["https://assets.contropiano.org/img/2020/01/Euskadi-720x300.jpg", "https://assets.contropiano.org/img/2020/01/Euskadi-foto.jpg", "https://assets.contropiano.org/asset/themes/contropiano/img/banner-donazione-new.jpg", "https://assets.contropiano.org/asset/themes/contropiano/img/donazione.jpg", "https://assets.contropiano.org/asset/themes/contropiano/img/close.png", "https://assets.contropiano.org/img/2013/07/988273932c8bd7b84532e0d291d7886e-340x200.jpg", "https://assets.contropiano.org/img/2013/09/3fece34c9edd54c747b347bbe33757ae.jpg", "https://contropiano.org/img/2020/01/Euskadi.jpg", "https://assets.contropiano.org/img/2013/03/5d9ec0de5a23323db57adfd3c4d5de0f-340x200.jpg", "https://www.paypalobjects.com/it_IT/i/scr/pixel.gif"], "movies": [], "text": "\u201cSiamo sempre di pi\u00f9 a credere nel valore della lotta\u201d, ha dichiarato Garbi\u00f1e Aranburu quando le \u00e8 stato chiesto del supporto che sta ricevendo lo sciopero generale del 30 gennaio. Pi\u00f9 di 170 commissioni di sciopero sono al lavoro nei Paesi Baschi, e pi\u00f9 di 1200 consigli dei lavoratori supportano lo sciopero generale. La lista \u00e8 lunga: lavoratori del settore pubblico, lavoratori del privato, lavoratori dell\u2019istruzione, dei trasporti, l\u2019industria, i settori ad alta occupazione femminile\u2026questi sono i settori che hanno aderito.\n\nSecondo Garbi\u00f1e Aranburu, \u201cci sono le condizioni per convincere pi\u00f9 persone a scioperare\u201d. Il segretario generale del LAB ha ricordato che lo sciopero generale non \u00e8 casuale, ma \u201c\u00e8 il risultato di una forte mobilitazione sociale, promossa per difendere un nuovo modello che garantir\u00e0 delle condizioni di vita decente. Crediamo nella forza collettiva e nell\u2019unita\u2019 dei lavoratori. Questo spirito ci ha unito\u201d.\n\nAllo stesso tempo, Garbi\u00f1e Aranburu ha denunciato i tentativi di sabotare lo sciopero generale da parte delle imprese, di alcuni partiti politici e dei sindacati che \u2018difendono l\u2019interesse del capitale\u201d. Il segretario generale del LAB ha notato che \u2018il nervosismo e la preoccupazione mostrati da questi individui dimostrano che siamo sulla buona strada\u2019.\n\nSupporto Internazionale allo sciopero generale\n\nLo sciopero generale non sta ottenendo solo supporto nei Paesi Baschi, ma sta ottenendo sempre pi\u00f9 solidariet\u00e0 internazionale. Sempre pi\u00f9 sindacati e movimenti sindacali internazionali stanno esprimendo la loro solidariet\u00e0 con lo sciopero, e in differenti territori come la Catalogna, l\u2019Andalusia, la Galizia, Madrid, Valencia, le Asturie e l\u2019Aragona, hanno chiamato una giornata di mobilitazione il 30 gennaio in solidariet\u00e0 con lo sciopero generale dei Paesi Baschi e le sue richieste.\n\n*****\n\nQui di seguito il comunicato del Lab, il sindacato conflittuale dei Paesi Baschi sullo sciopero del 30 gennaio\n\nIl 30 gennaio saremo in sciopero generale nei Paesi Baschi, uno sciopero chiamato dal Movimento dei Diritti Sociali dei Paesi Baschi. In questo movimento ci sono pi\u00f9 di 100 organizzazioni sociali e sindacati (organizzazioni dei pensionati, femministe, associazioni ambientaliste, movimenti giovanili, piattaforme contro l\u2019esclusione sociale, il Network dell\u2019Economia Sociale e Solidale\u2026).\n\nAttraverso questo sciopero daremo una risposta alla chiamata fatta dal movimento dei pensionati. Il movimento si sta mobilizzando ogni settimana tramite forti proteste popolari da due anni per ottenere delle pensioni dignitose, e questa volta hanno espresso il bisogno di andare oltre la mobilitazione dei soli pensionati, aggiungendo la collaborazione di altri collettivi a questa giusta lotta. Difendere il nostro sistema pensionistico, ottenere le nostre relazioni industriali e il nostro sistema di sicurezza sociale (questo diritto \u00e8 attualmente negato nei Paesi Baschi dallo stato spagnolo) e pretendere un salario minimo di 1080 euro o garantire per legge un potere d\u2019acquisto minimo, \u00e8 una lotta che ci riguarda tutti, includendo i pensionati del presente e del futuro.\n\nChiediamo il riconoscimento dei diritti sociali che ci sono attualmente negati, includendo il diritto ad ottenere affitti delle case popolari, o il diritto di rispondere a tutti i tipi di dipendenza attraverso servizi sociali publici, universali e gratuiti. Inoltre, se vogliamo mettere la vita al centro, dobbiamo assicurare che i lavori di cura siano mostrati, gli sia data una dignit\u00e0 e siano forniti.\n\nIl Movimento dei Diritti Sociali dei Paesi Baschi ha iniziato una mobilitazione dinamica che garantir\u00e0 una vita decente, condizioni di lavoro e pensioni dignitosi, e che sar\u00e0 la base per lo sciopero generale del 30 gennaio a favore dei diritti del popolo basco.\n\nPer questo, come amici dei sindacati LAB, chiediamo la vostra solidariet\u00e0 per lo sciopero del 30 gennaio. Se siete d\u2019accordo potete esprimere la vostra solidariet\u00e0 rispondendo a questa email o via whatsapp a +34608387132.\n\n\n\nGrazie mille e saluti fraterni\n\n31 Gennaio 2020 - \u00a9 Riproduzione possibile DIETRO ESPLICITO CONSENSO della REDAZIONE di CONTROPIANO", "keywords": [], "meta_keywords": [""], "tags": ["Lab", "sciopero generale", "Euskadi", "governo Sanchez", "spagna"], "authors": ["Redazione Contropiano"], "publish_date": "Fri Jan 31 00:00:00 2020", "summary": "", "article_html": "", "meta_description": "\"Siamo sempre di pi\u00f9 a credere nel valore della lotta\", ha dichiarato Garbi\u00f1e Aranburu quando le \u00e8 stato chiesto del supporto che sta ricevendo lo", "meta_lang": "it", "meta_favicon": "https://assets.contropiano.org/asset/themes/contropiano/img/favicon.png", "meta_data": {"viewport": "width=device-width, user-scalable=no, initial-scale=1.0, minimum-scale=1.0, maximum-scale=1.0", "robots": "index, follow, max-image-preview:large, max-snippet:-1, max-video-preview:-1", "description": "\"Siamo sempre di pi\u00f9 a credere nel valore della lotta\", ha dichiarato Garbi\u00f1e Aranburu quando le \u00e8 stato chiesto del supporto che sta ricevendo lo", "og": {"locale": "it_IT", "type": "article", "title": "Euskadi. Ieri lo sciopero generale, il primo contro il governo Sanchez/Iglesias - Contropiano", "description": "\"Siamo sempre di pi\u00f9 a credere nel valore della lotta\", ha dichiarato Garbi\u00f1e Aranburu quando le \u00e8 stato chiesto del supporto che sta ricevendo lo", "url": "https://contropiano.org/news/internazionale-news/2020/01/31/euskadi-ieri-lo-sciopero-generale-il-primo-contro-il-governo-sanchez-iglesias-0123600", "site_name": "Contropiano", "image": {"identifier": "https://contropiano.org/img/2020/01/Euskadi.jpg", "width": 900, "height": 499, "type": "image/jpeg"}}, "article": {"publisher": "https://www.facebook.com/contropiano/", "published_time": "2020-01-31T09:01:00+00:00", "modified_time": "2020-01-31T10:45:48+00:00"}, "author": "Redazione Contropiano", "twitter": {"card": "summary_large_image", "label1": "Scritto da", "data1": "Redazione Contropiano", "label2": "Tempo di lettura stimato", "data2": "3 minuti"}}, "canonical_link": "https://contropiano.org/news/internazionale-news/2020/01/31/euskadi-ieri-lo-sciopero-generale-il-primo-contro-il-governo-sanchez-iglesias-0123600"}