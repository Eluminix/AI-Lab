{"source_url": "https://dziennik-polityczny.com", "url": "https://dziennik-polityczny.com/2020/01/06/szef-nato-zwoluje-rade-polnocnoatlantycka-w-zwiazku-z-sytuacja-na-bliskim-wschodzie/", "title": "Szef NATO zwo\u0142uje Rad\u0119 P\u00f3\u0142nocnoatlantyck\u0105 w zwi\u0105zku z sytuacj\u0105 na Bliskim Wschodzie", "top_image": "https://dziennik-polityczny.com/wp-content/uploads/2020/01/kresy_Image_fWRYnSg7VKIN6WP.jpg", "meta_img": "https://dziennik-polityczny.com/wp-content/uploads/2020/01/kresy_Image_fWRYnSg7VKIN6WP.jpg", "images": ["https://dziennik-polityczny.com/wp-content/uploads/2025/05/8673f992c16cfc-948-568-0-0-4000-2399-160x120.jpg", "https://dziennik-polityczny.com/wp-content/uploads/2025/05/8Xbk9kuTURBXy8zMGU0NDRlOS1jMDM1LTRmMzQtOGZiNy01MTUzYTFkMGJkZGYuanBlZ5GVAs0CZwDDw94AAaEwAQ-160x120.jpg", "https://dziennik-polityczny.com/wp-content/uploads/2025/05/gf-X379-7azU-WFaL_armia-europejska-994x828-1-160x120.jpg", "https://dziennik-polityczny.com/wp-content/uploads/2025/05/8a17227b85a79aa2fc647702189241d5-160x120.webp", "https://dziennik-polityczny.com/wp-content/uploads/2025/05/2022-02-11-AdobeStock_184028636-160x120.jpg", "https://dziennik-polityczny.com/wp-content/uploads/2020/01/kresy_Image_fWRYnSg7VKIN6WP-678x381.jpg", "https://dziennik-polityczny.com/polub_do_nas.jpg", "https://dziennik-polityczny.com/wp-content/uploads/2025/05/Zdj.-ilustracyjne.-Niemiecka-policja-zr.-pixabay-970x542-1-160x120.jpg", "https://dziennik-polityczny.com/wp-content/uploads/2025/05/39b700caf6e3d538ac70b78efbf5-150x150.webp", "https://dziennik-polityczny.com/wp-content/uploads/2025/05/632k9kuTURBXy8zYzhmOTdhZC03MDk5LTQ1NmEtOWQxYS0yMTRmZmFlZTRjYjcuanBlZ5KVAwAbzQSwzQKjkwXNA0jNAfreAAKhMAahMQE-160x120.avif", "https://dziennik-polityczny.com/wp-content/uploads/2017/06/frame-1.png", "https://dziennik-polityczny.com/wp-content/uploads/2025/05/000E5A5LQRLON88G-C461-F4-150x150.jpg", "https://dziennik-polityczny.com/wp-content/uploads/2025/05/18616ec9dd9e1934aeeb20d416f5e5c9_XL-160x120.jpg", "https://dziennik-polityczny.com/wp-content/uploads/2025/05/tusk-nawrocki-150x150.jpg", "https://dziennik-polityczny.com/wp-content/uploads/2020/01/kresy_Image_fWRYnSg7VKIN6WP.jpg"], "movies": [], "text": "Jens Stoltenberg, Sekretarz Generalny NATO, zdecydowa\u0142 o zwo\u0142aniu na poniedzia\u0142ek Rady P\u00f3\u0142nocnoatlantyckiej w zwi\u0105zku z sytuacj\u0105 na Bliskim Wschodzie.\n\nDecyzja ta jest konsekwencj\u0105 zab\u00f3jstwa przez si\u0142y USA w Bagdadzie ira\u0144skiego genera\u0142a Kasema Sulejmaniego. NATO ju\u017c zdecydowa\u0142o, \u017ce ze wzgl\u0119d\u00f3w bezpiecze\u0144stwa zawiesza wszelkie operacje szkoleniowe w Iraku.\n\nTak\u017ce walcz\u0105ca z Pa\u0144stwem Islamskim mi\u0119dzynarodowa koalicja pod wodz\u0105 USA, w trosce o bezpiecze\u0144stwo swoich \u017co\u0142nierzy w Iraku , og\u0142osi\u0142a zawieszenie czynno\u015bci szkoleniowych i wspieraj\u0105cych irackie si\u0142y bezpiecze\u0144stwa.\n\nPrzytaczane przez Onet \u017ar\u00f3d\u0142o przekonuje: Rada P\u00f3\u0142nocnoatlantycka zajmie si\u0119 sytuacj\u0105 w regionie w poniedzia\u0142ek. Sekretarz Generalny postanowi\u0142 zwo\u0142a\u0107 spotkanie ambasador\u00f3w NATO po konsultacjach z sojusznikami.\n\nRada NATO na szczeblu ambasador\u00f3w odbywa si\u0119 kilka razy w tygodniu, aby zajmowa\u0107 si\u0119 tematami istotnymi z punktu widzenia pa\u0144stw cz\u0142onkowskich. Rada P\u00f3\u0142nocnoatlantycka jest najwa\u017cniejszym organem decyzyjnym NATO.\n\nPrzypomnijmy, dzisiaj w pierwszym czytaniu iracki parlament przyj\u0105\u0142 ustaw\u0119 o usuni\u0119ciu z kraju wszystkich oddzia\u0142\u00f3w ameryka\u0144skich i ich koalicjant\u00f3w .\n\nKRESY.PL", "keywords": [], "meta_keywords": [""], "tags": [], "authors": ["Dziennik Polityczny"], "publish_date": "Mon Jan  6 00:00:00 2020", "summary": "", "article_html": "", "meta_description": "", "meta_lang": "pl", "meta_favicon": "/favicon.ico", "meta_data": {"viewport": "width=device-width, initial-scale=1.0", "robots": "index, follow, max-image-preview:large, max-snippet:-1, max-video-preview:-1", "og": {"locale": "pl_PL", "type": "article", "title": "Szef NATO zwo\u0142uje Rad\u0119 P\u00f3\u0142nocnoatlantyck\u0105 w zwi\u0105zku z sytuacj\u0105 na Bliskim Wschodzie - Dziennik Polityczny", "description": "Jens Stoltenberg, Sekretarz Generalny NATO, zdecydowa\u0142 o zwo\u0142aniu na poniedzia\u0142ek Rady P\u00f3\u0142nocnoatlantyckiej w zwi\u0105zku z sytuacj\u0105 na Bliskim Wschodzie. Decyzja ta jest konsekwencj\u0105 zab\u00f3jstwa przez [...]", "url": "https://dziennik-polityczny.com/2020/01/06/szef-nato-zwoluje-rade-polnocnoatlantycka-w-zwiazku-z-sytuacja-na-bliskim-wschodzie/", "site_name": "Dziennik Polityczny", "image": {"identifier": "https://dziennik-polityczny.com/wp-content/uploads/2020/01/kresy_Image_fWRYnSg7VKIN6WP.jpg", "width": 970, "height": 542, "type": "image/jpeg"}}, "article": {"publisher": "https://www.facebook.com/NiezaleznyDziennikPolityczny/", "published_time": "2020-01-05T23:45:03+00:00"}, "author": "Dziennik Polityczny", "twitter": {"card": "summary_large_image", "creator": "@PolitycznyDz", "site": "@PolitycznyDz", "label1": "Napisane przez", "data1": "Dziennik Polityczny", "label2": "Szacowany czas czytania", "data2": "1 minuta"}, "follow.it-verification-code-bnRlbjhnQ3BCK29NaFVQQ09yeitmS01pRVNwaFp0cnhuMTB6WlVrOThLalBnc25KZHUrVmNSWkdOVmMyNXhLQWQvVXJzVnRNL2pybC9hUGx6aHVOV3hUYURKWmtkbndUV1cxQTA1azJQQmg4TUQzQTFDZFJhcHl0T3JIZFFqcmd8czh4cjdkOFBwN2xzOUFxWmNPTERhZ0JrL1JpYm10WHlYYm9MZEIzeUZqaz0=": "2Lkrk0S3BVu0c6xEdau8", "onesignal": "wordpress-plugin"}, "canonical_link": "https://dziennik-polityczny.com/2020/01/06/szef-nato-zwoluje-rade-polnocnoatlantycka-w-zwiazku-z-sytuacja-na-bliskim-wschodzie/"}