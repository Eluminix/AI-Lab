{"source_url": "https://www.ilsussidiario.net", "url": "https://www.ilsussidiario.net/news/coronavirus-spagna-13-341-morti-136-675-casi-28-decessi-ogni-100mila-abitanti/2006696/", "title": "Coronavirus Spagna: 13.798 morti/ Trend decessi in crescita, +743: ma c\u2019\u00e8 un motivo", "top_image": "https://www.ilsussidiario.net/wp-content/uploads/2020/04/04/Spagna_Coronavirus_Arcobaleno_Lapresse1280.jpg", "meta_img": "https://www.ilsussidiario.net/wp-content/uploads/2020/04/04/Spagna_Coronavirus_Arcobaleno_Lapresse1280.jpg", "images": ["https://www.ilsussidiario.net/wp-content/uploads/2020/04/04/Spagna_Coronavirus_Arcobaleno_Lapresse1280.jpg", "https://www.ilsussidiario.net/wp-content/uploads/2024/04/30/logo.svg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyMjMiIGhlaWdodD0iNjUiIHZpZXdCb3g9IjAgMCAyMjMgNjUiPjxyZWN0IHdpZHRoPSIxMDAlIiBoZWlnaHQ9IjEwMCUiIHN0eWxlPSJmaWxsOiNjZmQ0ZGI7ZmlsbC1vcGFjaXR5OiAwLjE7Ii8+PC9zdmc+", "https://www.ilsussidiario.net/wp-content/uploads/2020/04/04/Spagna_Coronavirus_Arcobaleno_Lapresse1280-750x375.jpg"], "movies": [], "text": "Assieme agli Stati Uniti, pare essere la Spagna il Paese al momento pi\u00f9 colpito dall\u2019emergenza Coronavirus mentre in Italia, seppur in modo lento, forse si comincia a intravvedere una fioca luce alla fine del tunnel. Infatti nella penisola iberica nelle ultime 24 ore sono stati registrati ben 743 decessi in pi\u00f9 rispetto a ieri, un trend tristemente in crescita rispetto al dato precedente 637 morti) e che porta il totale delle vittime da Covid-19 dall\u2019inizio dell\u2019emergenza a oltre 14mila. Tuttavia, come scrive il quotidiano \u201cEl Pais\u201d, il bollettino che viene fornito il marted\u00ec potrebbe essere meno attendibile dal momento che vengono sommati i numeri inviati il luned\u00ec sera da parte di alcune autorit\u00e0 locali e che si riferiscono anche al precedente weekend. Ad ogni modo \u00e8 da qualche giorno che il computo totale dei casi ha superato quello dell\u2019Italia, con oltre 140mila persone positive, di cui sarebbero circa 7000 quelle ricoverate attualmente nei vari reparti di Terapia Intensiva. (agg. di R. G. Flore)\n\nLivorno: morto dopo aver contratto il covid in ospedale/ Corte condanna l'Asl: \"450mila euro di risarcimento\"\n\nCORONAVIRUS SPAGNA: STATO DI EMERGENZA FINO AL 26 APRILE\n\n13.798 morti, oltre 140 mila casi positivi e 43 mila guariti: questo l\u2019ultimo bollettino sull\u2019emergenza coronavirus in Spagna. Il Consiglio dei ministri ha raggiunto l\u2019intesa sulla proroga dello stato di allarme per altri 15 giorni, fino al 26 aprile 2020: \u00abLa Spagna ha bisogno di un grande accordo nazionale per superare la crisi\u00bb, le parole della portavoce Maria Jesus Montero. Ha inoltre aggiunto che verr\u00e0 chiesto al resto dei Paesi europei un nuovo meccanismo per la mutualizzazione del debito. Secondo quanto riportano i colleghi de El Pais, la Guardia Civile e la Polizia Nazionale intensificheranno i controlli per evitare viaggi nelle seconde residenze per Pasqua. Ma inizia a filtrare ottimismo sul contenimento dell\u2019epidemia: \u00abI dati che monitoriamo indicano che stiamo andando nella giusta direzione. Nonostante il dolore e il sacrificio, le misure di isolamento stanno funzionando\u00bb, ha aggiunto Mar\u00eda Jes\u00fas Montero: \u00abLo sforzo collettivo si sta traducendo in vite salvate e tempo risparmiato per il nostro sistema sanitario\u00bb. (Aggiornamento di MB)\n\n\"Covid ha avuto origine negli USA\"/ La Cina risponde a Trump e alla CIA: \"Tesi Wuhan smentita anche da OMS\"\n\nCORONAVIRUS SPAGNA: 28 MORTI OGNI 100 MILA ABITANTI\n\nLa Spagna ha iniziato la quarta settimana di lockdown nella giornata di ieri, luned\u00ec 6 aprile 2020, raggiungendo il triste primato di Paese con il maggior numero di morti positivi al Coronavirus in relazione alla sua popolazione. Con 13.341 decessi (28 ogni 100mila abitanti), infatti, la nazione iberica ha gi\u00e0 superato l\u2019Italia in termini percentuali e sta ora cercando di trovare una via d\u2019uscita alla peggiore crisi sanitaria dal secolo scorso, come ha dichiarato il ministro della Salute, Salvador Illa. Intanto, ci sono alcune statistiche che invitano a un cauto, estremamente cauto ottimismo: i contagi e le morti a causa del Covid-19 in Spagna sono diminuiti rispetto a sette giorni fa, secondo quanto riferito dal Ministero della Salute. Si \u00e8 altres\u00ec consolidata la tendenza nel reparto di emergenza, con un calo del numero di pazienti che necessitano di tali. In diminuzione anche i ricoveri, che a loro volta hanno in qualche modo allentato la pressione sulle terapie intensive.\n\nUe, contratti vaccini Covid restano segreti/ \"Commissione oscura prezzi e nega accesso a parlamentari e SANT\"\n\nCORONAVIRUS SPAGNA: LE AREE PI\u00d9 COLPITE\n\nPer quanto concerne la distribuzione geografica del Coronavirus in Spagna aggiornata alle prime ore di ieri, luned\u00ec 6 aprile, la Comunit\u00e0 di Madrid si \u00e8 svegliata con 38.723 infetti e 5.136 morti, seguita dalla Catalogna, con 26.824 persone positive al Covid-19 e 2.760 decessi. Allo stesso modo, l\u2019Andalusia conta 8.581 infetti e 491 morti, l\u2019Aragona 3.347 malati e 284 decessi, le Asturie 1.646 infetti e 86 morti e le Isole Baleari 1.320 positivi e 81 deceduti. L\u2019area navarra ha 3.231 pazienti e 18 morti, i Paesi Baschi 8.810 infetti e 548 vittime, La Rioja 2.719 casi e 141 morti. E ancora: le Isole Canarie annoverano 1.649 contagiati e 85 deceduti, la Cantabria 1.483 Covid-positivi e 77 morti, la Castiglia-La Mancia 10.602 pazienti e 1.132 decessi, la Castiglia e Leon 9.116 infetti e 919 deceduti, la Ceuta 83 pazienti e 3 morti e, non ultima, la Comunit\u00e0 di Valencia, con 7.334 casi confermati e 637 decessi. Numeri che, ancora una volta, sottolineano l\u2019incontrastata propagazione del Coronavirus in Spagna.", "keywords": [], "meta_keywords": [""], "tags": ["Coronavirus", "Coronavirus Spagna"], "authors": [], "publish_date": "Tue Apr  7 15:14:17 2020", "summary": "", "article_html": "", "meta_description": "Coronavirus Spagna: il bilancio sale a 13.798 morti, oltre 140.000 infetti e 43.000 guariti. +743 decessi nelle ultime 24 ore: ma il quotidiano \"El Pais\"...", "meta_lang": "it", "meta_favicon": "", "meta_data": {"viewport": "width=device-width, initial-scale=1, user-scalable=yes", "description": "Coronavirus Spagna: il bilancio sale a 13.798 morti, oltre 140.000 infetti e 43.000 guariti. +743 decessi nelle ultime 24 ore: ma il quotidiano \"El Pais\"...", "robots": "max-image-preview:large", "og": {"locale": "it_IT", "type": "article", "title": "Coronavirus Spagna: 13.798 morti/ Trend decessi in crescita, +743: ma c'\u00e8 un motivo", "description": "Coronavirus Spagna: il bilancio sale a 13.798 morti, oltre 140.000 infetti e 43.000 guariti. +743 decessi nelle ultime 24 ore: ma il quotidiano \"El Pais\"...", "url": "https://www.ilsussidiario.net/news/coronavirus-spagna-13-341-morti-136-675-casi-28-decessi-ogni-100mila-abitanti/2006696/", "site_name": "IlSussidiario.net", "updated_time": "2020-04-07T16:22:18+02:00", "image": {"identifier": "https://www.ilsussidiario.net/wp-content/uploads/2020/04/04/Spagna_Coronavirus_Arcobaleno_Lapresse1280.jpg", "secure_url": "https://www.ilsussidiario.net/wp-content/uploads/2020/04/04/Spagna_Coronavirus_Arcobaleno_Lapresse1280.jpg", "width": 1280, "height": 600, "alt": "Coronavirus Spagna", "type": "image/jpeg"}}, "article": {"publisher": "https://www.facebook.com/ilSussidiarionet/", "tag": "Coronavirus Spagna", "section": "Cronaca", "published_time": "2020-04-07T15:14:17+02:00", "modified_time": "2020-04-07T16:22:18+02:00"}, "twitter": {"card": "summary_large_image", "title": "Coronavirus Spagna: 13.798 morti/ Trend decessi in crescita, +743: ma c'\u00e8 un motivo", "description": "Coronavirus Spagna: il bilancio sale a 13.798 morti, oltre 140.000 infetti e 43.000 guariti. +743 decessi nelle ultime 24 ore: ma il quotidiano \"El Pais\"...", "site": "@ilsussidiario", "creator": "@ilsussidiario", "image": "https://www.ilsussidiario.net/wp-content/uploads/2020/04/04/Spagna_Coronavirus_Arcobaleno_Lapresse1280.jpg", "label1": "Scritto da", "data1": "Alessandro Nidi", "label2": "Tempo di lettura", "data2": "3 minuti"}, "generator": "Powered by WPBakery Page Builder - drag and drop page builder for WordPress."}, "canonical_link": "https://www.ilsussidiario.net/news/coronavirus-spagna-13-341-morti-136-675-casi-28-decessi-ogni-100mila-abitanti/2006696/"}