{"source_url": "https://www.sozcu.com.tr", "url": "https://www.sozcu.com.tr/2020/gundem/yenikapida-kudus-icin-bulustular-5615136/", "title": "Yenikap\u0131'da Kud\u00fcs i\u00e7in bulu\u015ftular!", "top_image": "https://sozcuo01.sozcucdn.com/wp-content/uploads/2020/02/09/iecrop/yenikapi-sozcu71_10599565_4_3_1581260681.jpg?w=1200&h=675&mode=crop&scale=both", "meta_img": "https://sozcuo01.sozcucdn.com/wp-content/uploads/2020/02/09/iecrop/yenikapi-sozcu71_10599565_4_3_1581260681.jpg?w=1200&h=675&mode=crop&scale=both", "images": ["https://sozcu01.sozcucdn.com/sozcu/production/uploads/images/2025/5/yilmaz-tunc-adalet-bakani-af-ceza-infazjpg-jMZshWGc3EqY14luk2DeDA.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/sporkapakjpg-8Cidv4LZUEe2Kne_5mWhRA.jpg?w=320&h=248&mode=crop&scale=both", "https://webservice.foreks.com/foreks-web-widget/assets/images/forekslogo.svg", "https://sozcu01.sozcucdn.com/sozcu/production/uploads/images/2025/5/cedes-batman-afgan-silah-cocukjpg-UFlyQfE5lkqbHq_1O5cG_g.jpg?w=320&h=248&mode=crop&scale=both", "https://www.sozcu.com.tr/static/web/assets/googleplay.svg", "https://sozcu01.sozcucdn.com/sozcu/production/uploads/images/2025/5/00000png-VNos6WzvHkqt2F2QxQNQUw.png?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/021kurtarildikurtarildikurtarildikurtarildikurtarildikurtarildikurtarildipng-kenX2sRLOEGcjrZ3hUd5bw.png?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/kalamazzzzzjpg-RYNG8nBkUEui_tA8OgZE0A.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/akojpg-BAWu4Fs8IEawGu_riAY5gA.jpg?w=320&h=248&mode=crop&scale=both", "https://www.sozcu.com.tr/lib/img/_appgallery.svg", "https://sozcu01.sozcucdn.com/sozcu/production/uploads/images/2025/5/soylujpg-Bpnhxa_WXk6x8yIAQ95YTA.jpg?w=320&h=248&mode=crop&scale=both", "https://sozcuo01.sozcucdn.com/wp-content/uploads/2020/02/09/yenikapi-sozcu1_10599570.jpg", "https://sozcu01.sozcucdn.com/sozcu/production/uploads/images/2025/5/kirmizi5psd-kopyajpg-ol7vNnF990Ok216HelXm5A.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/kkklkjpg-qNJqfSU-n0Kk8LZokDm24Q.jpg?w=320&h=248&mode=crop&scale=both", "https://www.sozcu.com.tr/static/web/assets/szctv_logo.png", "https://sozcuo01.sozcucdn.com/wp-content/uploads/2020/02/09/yenikapi-sozcu21_10599568.jpg", "https://sozcu01.sozcucdn.com/sozcu/production/uploads/images/2025/5/024-kopyajpg-psVlf7Tz5UaZdNn6vRwong.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/sistemjpg-lLzbtld--E6g045jioi0Gg.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/111kurtarildikurtarildikurtarildikurtarildikurtarildipng-Ztx5InSgJU6ZbY4z3BO6hg.png?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/011-41png-1Zb2BekjMECImKSBSMeLGw.png?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/bedeljpg-wrpL4d0PM0qLVOx5tP87aA.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/021kurtarildikurtarildikurtarildikurtarildikurtarildikurtarildikurtarildipng-IDjxNGdXKUybs7WQGCKCGA.png?w=320&h=248&mode=crop&scale=both", "https://sozcuo01.sozcucdn.com/wp-content/uploads/2020/02/09/iecrop/yenikapi-sozcu71_10599565_4_3_1581260681.jpg?w=1200&h=675&mode=crop&scale=both", "https://www.sozcu.com.tr/static/web/assets/logo.svg", "https://sozcuo01.sozcucdn.com/wp-content/uploads/2020/02/09/yenikapi-sozcu41_10599982.jpg", "https://sozcu01.sozcucdn.com/sozcu/production/uploads/images/2025/5/011-42png-tJx6tsa3O06V7XTv9NqnHg.png?w=320&h=248&mode=crop&scale=both", "https://www.sozcu.com.tr/lib/img/googlenews.svg", "https://sozcu01.sozcucdn.com/sozcu/production/uploads/images/2025/5/psd1-98png-eljEYwGVUU_xw_6MpFRvjA.png?w=320&h=248&mode=crop&scale=both", "https://sozcuo01.sozcucdn.com/wp-content/uploads/2020/02/09/yenikapi-sozcu51_10599572.jpg", "https://www.sozcu.com.tr/static/web/assets/hayat.svg", "https://www.sozcu.com.tr/lib/img/_appstore.svg", "https://sozcuo01.sozcucdn.com/wp-content/uploads/2020/02/09/yenikapi-sozcu61_10599571.jpg", "https://sozcu01.sozcucdn.com/sozcu/production/uploads/images/2025/5/fahisjpg-FyGQCvDbjEChTrBdN0lkAw.jpg?w=320&h=248&mode=crop&scale=both", "https://www.sozcu.com.tr/lib/img/plus_icon.svg", "https://sozcu01.sozcucdn.com/sozcu/production/uploads/images/2025/5/rierajpg-SzERSj-NmEyPJn4omYtzvA.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/kotuhaberjpg-3nXDyjRtzki1E4tvzKBcpw.jpg?w=320&h=248&mode=crop&scale=both", "https://www.sozcu.com.tr/static/web/assets/finans_icon.svg", "https://sozcu01.sozcucdn.com/sozcu/production/uploads/images/2025/5/metinerjpg-Y3bquMlcqkOePEHNK5uw2Q.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/metinarolatmansetjpeg-GPU1TCww-E_rL97ifnpnFA.JPEG?w=320&h=248&mode=crop&scale=both", "https://www.sozcu.com.tr/static/web/assets/plus_icon.svg", "https://sozcu01.sozcucdn.com/sozcu/production/uploads/images/2025/5/0000000png-zMLk2EQB_kCEUeX6xV34fQ.png?w=320&h=248&mode=crop&scale=both", "https://www.sozcu.com.tr/static/web/assets/appstore.svg", "https://sozcu01.sozcucdn.com/sozcu/production/uploads/images/2025/5/04152jpg-Slgi3rPEpUmkbGXAvecXGw.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/sozcuccjpg-9x2dQpLRyEadip_I4OVa7A.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/turk-havacilik-sirketi-celebi-hindistanjpg-mKqPv-3T3kmJ3hRUoPkIag.jpg?w=320&h=248&mode=crop&scale=both", "https://www.sozcu.com.tr/lib/img/_playstore.svg", "https://sozcu01.sozcucdn.com/sozcu/production/uploads/images/2025/5/04149jpg-jTJ-jVq1N0_XZZsvMmpR-A.jpg?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/010101png-kB5UVQuWzUSCsCvTw0FYeQ.png?w=320&h=248&mode=crop&scale=both", "https://sozcu01.sozcucdn.com/sozcu/production/uploads/images/2025/5/korucularsjpg-iobEhuSLxkqAKcDlODxlAw.jpg?w=320&h=248&mode=crop&scale=both"], "movies": [], "text": "Saadet Partisi, ABD Ba\u015fkan\u0131 Donald Trump'\u0131n \"Y\u00fczy\u0131l\u0131n Anla\u015fmas\u0131\" diye duyurdu\u011fu bar\u0131\u015f plan\u0131na tepki g\u00f6stermek amac\u0131yla Yenikap\u0131 Miting Alan\u0131'nda 'B\u00fcy\u00fck Kud\u00fcs Mitingi' d\u00fczenlendi.Mitinge Saadet Partisi Genel Ba\u015fkan\u0131 Temel Karamollao\u011flu'nun yan\u0131 s\u0131ra, CHP Genel Ba\u015fkan\u0131 Kemal K\u0131l\u0131\u00e7daro\u011flu, \u0130BB Ba\u015fkan\u0131 Ekrem \u0130mamo\u011flu, Gelecek Partisi Genel Ba\u015fkan\u0131 Ahmet Davuto\u011flu, Demokrat Parti Genel Ba\u015fkan\u0131 G\u00fcltekin Uysal, H\u00fcda Par Genel Ba\u015fkan\u0131 \u0130shak Sa\u011flam, \u0130Y\u0130 Parti Genel Bas\u0327kan Yard\u0131mc\u0131s\u0131 Berna Sukas, Hamas Kud\u00fcs Sorumlusu Musa Akari de kat\u0131ld\u0131.Saadet Partisi'nin 60 sivil toplum kurulu\u015funun deste\u011fiyle d\u00fczenledi\u011fi 'B\u00fcy\u00fck Kud\u00fcs Miting'de konu\u015fan CHP lideri Kemal K\u0131l\u0131\u00e7daro\u011flu, \u015fu ifadeleri kulland\u0131;*Biz M\u00fcsl\u00fcmanlar i\u00e7in Kud\u00fcs \u00fc\u00e7\u00fcnc\u00fc kutsal kentimizdir. \u0130lk k\u0131blemiz Mescid'i Aksa Kud\u00fcs'te bulunmaktad\u0131r. Kud\u00fcs b\u00fct\u00fcn M\u00fcsl\u00fcmanlar i\u00e7in \u00f6zel bir yere sahiptir.*Yahudiler dualar\u0131n\u0131 Kud\u00fcs'e d\u00f6nerek yaparlar. Hristiyanlar Hz. \u0130sa'n\u0131n d\u00fcnyevi hayat\u0131n\u0131n Kud\u00fcs'te sona erdi\u011fine inan\u0131rlar.Kud\u00fcs bir bar\u0131\u015f kenti olmal\u0131d\u0131r.*1092'de Ha\u00e7l\u0131lar\u0131n Kud\u00fcs'\u00fc i\u015fgal etti\u011finde yapt\u0131klar\u0131 ile bug\u00fcn yap\u0131lmak istenen ayn\u0131d\u0131r. Kud\u00fcs'\u00fcn ortas\u0131na bir bomba konmu\u015ftur.*O bomban\u0131n etkisini gidermek hepimizin g\u00f6revidir. Yakla\u015f\u0131k bin y\u0131l \u00f6nce Ha\u00e7l\u0131lara kar\u015f\u0131 Kud\u00fcs'\u00fc M\u00fcsl\u00fcmanlarla birlikte koruyanlar da Yahudilerdi. Ha\u00e7l\u0131lar\u0131n planlar\u0131n\u0131 bo\u015fa \u00e7\u0131kard\u0131k, bug\u00fcn de bo\u015fa \u00e7\u0131karaca\u011f\u0131z.Emperyalistlere kar\u015f\u0131 b\u00fct\u00fcn mazlum milletlerin birle\u015fmesi gerekti\u011fini savunan K\u0131l\u0131\u00e7daro\u011flu 70'li y\u0131llar\u0131 \u015fu s\u00f6zlerle hat\u0131rlatt\u0131 ve Erbakan'\u0131 and\u0131:*1970'li y\u0131llarda T\u00fcrkiye'nin ahlak\u0131n\u0131 ve vicdan\u0131n\u0131 temsil eden gen\u00e7lerimiz Filistin davas\u0131n\u0131n neferleri oldular. T\u00fcrkiye'nin yurtseverlerini ve T\u00fcrkiye'nin ilk Kud\u00fcs mitingini 1969 y\u0131l\u0131nda d\u00fczenleyen Milli G\u00f6r\u00fc\u015f kurucusu Merhum Necmettin Erbakan'\u0131 sayg\u0131yla an\u0131yorum.*Hepimizin kalbi Kud\u00fcs i\u00e7in atmaktad\u0131r. Hakk\u0131n ve hukukun hakim oldu\u011fu T\u00fcrkiye, Ortado\u011fu ve d\u00fcnya i\u00e7in m\u00fccadele ediyoruz. Her firavunun Musa's\u0131 vard\u0131r. Hi\u00e7 kimsenin umudu k\u0131r\u0131lmas\u0131n.*Siyasi olarak farkl\u0131 g\u00f6r\u00fcnen iki hareketi bir araya getiren bir davad\u0131r Kud\u00fcs. \u0130slam d\u00fcnyas\u0131ndaki t\u00fcm par\u00e7alanm\u0131\u015fl\u0131\u011fa, \u0130slam d\u00fcnyas\u0131ndaki \u00fclkelerin Trump'\u0131n s\u00f6zde plan\u0131na destek olmalar\u0131na ra\u011fmen Allah hak hukuk ve adalet isteyenlerle bereber diyoruz. Filistin i\u00e7in hak hukuk ve adalet diyoruz.\u0130stanbul B\u00fcy\u00fck\u015fehir Belediye Ba\u015fkan\u0131 Ekrem \u0130mamo\u011flu, ise konu\u015fmas\u0131nda \u015fu ifadeleri kulland\u0131;*S\u00f6z\u00fcm ona \u0130srail ile Filistin aras\u0131nda bir 'bar\u0131\u015f' plan\u0131ndan bahsedildi. Fakat Filistin orada yoktu. Kendileri \u00e7al\u0131p kendileri oynad\u0131lar.*B\u00fct\u00fcn d\u00fcnya biliyor ki Kud\u00fcs'\u00fcn stat\u00fcs\u00fc Filistin \u0130srail \u00e7at\u0131\u015fmas\u0131n\u0131n esas\u0131d\u0131r. Kud\u00fcs'\u00fcn stat\u00fcs\u00fc taraflar\u0131n r\u0131zas\u0131 olmadan tek tarafl\u0131 olarak asla de\u011fi\u015ftirilemez.*Ve \u015furadan duyulsun ki y\u00fczy\u0131llard\u0131r bu s\u00fcrece amirlik yapan kadim kent \u0130stanbul'dan duyulsun ki Kud\u00fcs'\u00fcn stat\u00fcs\u00fc ayn\u0131 zamanda \u0130slam d\u00fcnyas\u0131n\u0131n ortak m\u00fccadelesidir.*Filistinliler, t\u00fcm tarihleri boyunca, Kud\u00fcs\u2019\u00fcn kendi ba\u015fkentleri oldu\u011fu inanc\u0131yla m\u00fccadele etmi\u015flerdir. Adaletin olmad\u0131\u011f\u0131, t\u00fcm taraflar\u0131n haklar\u0131n\u0131n dikkate al\u0131nmad\u0131\u011f\u0131 hi\u00e7bir plan hayata ge\u00e7emez. Ge\u00e7memi\u015ftir; ge\u00e7meyecek.*Kud\u00fcs i\u00e7in \u00f6ng\u00f6r\u00fclen bu stat\u00fc, bizim i\u00e7in kabul edilebilir olmaz. Bu anlamda, Filistinliler ad\u0131na egemen bir halk ve egemen bir devlete imkan veren bir plan de\u011fildir. Bu plan\u0131n, 70 y\u0131l\u0131 a\u015fk\u0131n s\u00fcredir akan kan\u0131 durdurmas\u0131 beklenemez.*Bu plan\u0131n, b\u00f6lgeye ve d\u00fcnyaya huzur getirmesi de beklenemez. Bizler, T\u00fcrkiye Cumhuriyeti\u2019nin vatanda\u015flar\u0131 olarak, siyasi g\u00f6r\u00fc\u015flerimiz ne olursa olsun, i\u00e7 politikadaki pozisyonlar\u0131m\u0131z her ne olursa olsun, ilk g\u00fcnden beri hep mazlum Filistin halk\u0131n\u0131n yan\u0131nda olduk, yan\u0131nda olaca\u011f\u0131z.B\u00f6lgede kal\u0131c\u0131 bir bar\u0131\u015f\u0131n sa\u011flanmas\u0131n\u0131n yan\u0131nda olduklar\u0131n\u0131 vurgulayan \u0130mamo\u011flu, s\u00f6zlerini \u015f\u00f6yle s\u00fcrd\u00fcrd\u00fc;*Hangi taraftan olursa olsun kan d\u00f6k\u00fclmesine her zaman kar\u015f\u0131 \u00e7\u0131kt\u0131k. Bu plana, bu \u00fclkede \u2018Evet\u2019 diyecek hi\u00e7bir siyasi parti ve lider yoktur. Bizler, mazlum Filistin halk\u0131na, onlar\u0131n kendi egemen devletlerini kurmalar\u0131na destek olmaya ve bu plana kar\u015f\u0131 \u00e7\u0131kmaya her zaman devam edece\u011fiz.*Kol kola, omuz omuza devam edece\u011fiz. Bu tav\u0131r; akl\u0131, vicdan\u0131 ve insanl\u0131\u011f\u0131 olan herkes i\u00e7in ortak tavr\u0131 olmal\u0131d\u0131r. Bu tav\u0131r, ne herhangi bir dinin temsilcisi olmakla, ne de herhangi bir etnisiteye ait olmakla ilgili de\u011fildir. Bu tav\u0131r; hakkaniyet ve adalet tavr\u0131d\u0131r.*Bak\u0131n, bu plan a\u00e7\u0131klan\u0131r a\u00e7\u0131klanmaz, sadece Filistinliler de\u011fil, \u0130sraillilerin bir k\u0131sm\u0131 da bu plana kar\u015f\u0131 \u00e7\u0131kt\u0131lar. Bar\u0131\u015f ve huzur i\u00e7inde bir arada ya\u015famak i\u00e7in, bu plan\u0131n ne gibi b\u00fcy\u00fck riskler i\u00e7erdi\u011fi de ortadad\u0131r.*Bu manada, omuz omuza bir arada oldu\u011fumuzu, b\u00fct\u00fcn diplomatik s\u00fcre\u00e7leri, 83 milyon T\u00fcrkiye Cumhuriyeti vatanda\u015f\u0131 olarak takip edece\u011fimizi, \u0130stanbul halk\u0131 olarak da bu duyarl\u0131l\u0131\u011f\u0131n en \u00f6nemli merkezi olaca\u011f\u0131m\u0131z\u0131 buradan duyuruyor, bu s\u00fcreci k\u0131n\u0131yor, Filistin halk\u0131n\u0131n her zaman yan\u0131nda olaca\u011f\u0131m\u0131z\u0131 payla\u015f\u0131yorum.Saadet Partisi lideri Temel Karamollao\u011flu, Trump ve Netenyahu taraf\u0131ndan sunulan plan i\u00e7in, \"Filistin'i siyonist israil'e pe\u015fke\u015f \u00e7ekmektir. Uluslararas\u0131 hukuku ayaklar alt\u0131na almakt\u0131r. B\u00fct\u00fcn insani ve vicdani de\u011ferleri yok saymakt\u0131r. Huzura ve bar\u0131\u015fa de\u011fil kaosa ve sava\u015fa zemin haz\u0131rlamakt\u0131r. Bu y\u00fczy\u0131l\u0131n anla\u015fmas\u0131 de\u011fil, y\u00fczy\u0131l\u0131n ihaneti, y\u00fczy\u0131l\u0131n zorbal\u0131\u011f\u0131, y\u00fczy\u0131l\u0131n y\u00fczkaras\u0131 bir pa\u00e7avras\u0131d\u0131r. Bu pa\u00e7avray\u0131 Allah\u0131n izniyle tarihin \u00e7\u00f6pl\u00fc\u011f\u00fcne ataca\u011f\u0131z. \u00c7\u00fcnk\u00fc hak etti\u011fi tek yer oras\u0131d\u0131r. Tarihin \u00e7\u00f6pl\u00fc\u011f\u00fcd\u00fcr\" dedi.\u0130slam \u0130\u015fbirli\u011fi Te\u015fkilat\u0131 51 y\u0131l \u00f6nce Filistin'i ve Mescid-i Aksa'y\u0131 korumak i\u00e7in kuruldu\u011fnu hat\u0131rlatan Karamollao\u011flu, s\u00f6zlerini \u015f\u00f6yle s\u00fcrd\u00fcrd\u00fc;*\u015eu anda da T\u00fcrkiye, \u0130slam \u0130\u015fbirli\u011fi Te\u015fkilat\u0131'n\u0131n d\u00f6nem ba\u015fkan\u0131.Milletimiz bug\u00fcn bu meydanda Filistin konusundaki kararl\u0131l\u0131\u011f\u0131n\u0131 ortaya koydu. \u015eimdi g\u00f6rev, siyasi iradededir.*Lafla peynir gemisi y\u00fcr\u00fcm\u00fcyor. C\u0131l\u0131z a\u00e7\u0131klamalar, s\u00f6zde k\u0131namalar, \u0130srail'i daha fazla cesaretlendirmekten ba\u015fka bir i\u015fe yaram\u0131yor.Mitingte Gelecek Partisi Genel Ba\u015fkan\u0131 Ahmet Davuto\u011flu ile Demokrat Parti Genel Ba\u015fkan\u0131 G\u00fcltekin Uysal da birer konu\u015fma yapt\u0131.", "keywords": [], "meta_keywords": [""], "tags": [], "authors": ["\u00dcmit T\u00fcrk"], "publish_date": null, "summary": "", "article_html": "", "meta_description": "Son y\u0131llarda geni\u015f kat\u0131l\u0131ml\u0131 se\u00e7im mitinglerine sahne olan ve 15 Temmuz darbe giri\u015fiminden sonra da tarihi mitinge ev sahipli\u011fi yapan Yenikap\u0131 Miting Alan\u0131, bu kez \"B\u00fcy\u00fck Kud\u00fcs Mitingi\"nde siyaset\u00e7ileri bulu\u015fturdu. Mitinge, Saadet Partisi Genel Ba\u015fkan\u0131 Temel Karamollao\u011flu, CHP Genel Ba\u015fkan\u0131 Kemal K\u0131l\u0131\u00e7daro\u011flu, \u0130BB Ba\u015fkan\u0131 Ekrem \u0130mamo\u011flu'nun yan\u0131 s\u0131ra, Gelecek Partisi Genel Ba\u015fkan\u0131 Ahmet Davuto\u011flu, Demokrat Parti Genel Ba\u015fkan\u0131 G\u00fcltekin Uysal, H\u00fcda Par Genel Ba\u015fkan\u0131 \u0130shak Sa\u011flam, \u0130Y\u0130 Parti Genel Bas\u0327kan Yard\u0131mc\u0131s\u0131 Berna Sukas da kat\u0131ld\u0131.", "meta_lang": "tr", "meta_favicon": "https://www.sozcu.com.tr/static/web/assets/favicon.webp", "meta_data": {"viewport": "width=device-width, initial-scale=1", "description": "Son y\u0131llarda geni\u015f kat\u0131l\u0131ml\u0131 se\u00e7im mitinglerine sahne olan ve 15 Temmuz darbe giri\u015fiminden sonra da tarihi mitinge ev sahipli\u011fi yapan Yenikap\u0131 Miting Alan\u0131, bu kez \"B\u00fcy\u00fck Kud\u00fcs Mitingi\"nde siyaset\u00e7ileri bulu\u015fturdu. Mitinge, Saadet Partisi Genel Ba\u015fkan\u0131 Temel Karamollao\u011flu, CHP Genel Ba\u015fkan\u0131 Kemal K\u0131l\u0131\u00e7daro\u011flu, \u0130BB Ba\u015fkan\u0131 Ekrem \u0130mamo\u011flu'nun yan\u0131 s\u0131ra, Gelecek Partisi Genel Ba\u015fkan\u0131 Ahmet Davuto\u011flu, Demokrat Parti Genel Ba\u015fkan\u0131 G\u00fcltekin Uysal, H\u00fcda Par Genel Ba\u015fkan\u0131 \u0130shak Sa\u011flam, \u0130Y\u0130 Parti Genel Bas\u0327kan Yard\u0131mc\u0131s\u0131 Berna Sukas da kat\u0131ld\u0131.", "robots": "FOLLOW, INDEX", "author": "\u00dcmit T\u00dcRK", "og": {"type": "article", "title": "Yenikap\u0131'da Kud\u00fcs i\u00e7in bulu\u015ftular!", "description": "Son y\u0131llarda geni\u015f kat\u0131l\u0131ml\u0131 se\u00e7im mitinglerine sahne olan ve 15 Temmuz darbe giri\u015fiminden sonra da tarihi mitinge ev sahipli\u011fi yapan Yenikap\u0131 Miting Alan\u0131, bu kez \"B\u00fcy\u00fck Kud\u00fcs Mitingi\"nde siyaset\u00e7ileri bulu\u015fturdu. Mitinge, Saadet Partisi Genel Ba\u015fkan\u0131 Temel Karamollao\u011flu, CHP Genel Ba\u015fkan\u0131 Kemal K\u0131l\u0131\u00e7daro\u011flu, \u0130BB Ba\u015fkan\u0131 Ekrem \u0130mamo\u011flu'nun yan\u0131 s\u0131ra, Gelecek Partisi Genel Ba\u015fkan\u0131 Ahmet Davuto\u011flu, Demokrat Parti Genel Ba\u015fkan\u0131 G\u00fcltekin Uysal, H\u00fcda Par Genel Ba\u015fkan\u0131 \u0130shak Sa\u011flam, \u0130Y\u0130 Parti Genel Bas\u0327kan Yard\u0131mc\u0131s\u0131 Berna Sukas da kat\u0131ld\u0131.", "url": "canonicalUrl", "image": {"identifier": "https://sozcuo01.sozcucdn.com/wp-content/uploads/2020/02/09/iecrop/yenikapi-sozcu71_10599565_4_3_1581260681.jpg?w=1200&h=675&mode=crop&scale=both", "width": 1200, "height": 675}}, "fb": {"app_id": 1104414796238524, "pages": 151997251518179}, "twitter": {"card": "summary_large_image", "image": {"identifier": "https://sozcuo01.sozcucdn.com/wp-content/uploads/2020/02/09/iecrop/yenikapi-sozcu71_10599565_4_3_1581260681.jpg?w=1200&h=630&mode=crop&scale=both", "alt": "Yenikap\u0131'da Kud\u00fcs i\u00e7in bulu\u015ftular!"}, "site": "@gazetesozcu", "creator": "@gazetesozcu", "title": "Yenikap\u0131'da Kud\u00fcs i\u00e7in bulu\u015ftular!", "description": "Son y\u0131llarda geni\u015f kat\u0131l\u0131ml\u0131 se\u00e7im mitinglerine sahne olan ve 15 Temmuz darbe giri\u015fiminden sonra da tarihi mitinge ev sahipli\u011fi yapan Yenikap\u0131 Miting Alan\u0131, bu kez \"B\u00fcy\u00fck Kud\u00fcs Mitingi\"nde siyaset\u00e7ileri bulu\u015fturdu. Mitinge, Saadet Partisi Genel Ba\u015fkan\u0131 Temel Karamollao\u011flu, CHP Genel Ba\u015fkan\u0131 Kemal K\u0131l\u0131\u00e7daro\u011flu, \u0130BB Ba\u015fkan\u0131 Ekrem \u0130mamo\u011flu'nun yan\u0131 s\u0131ra, Gelecek Partisi Genel Ba\u015fkan\u0131 Ahmet Davuto\u011flu, Demokrat Parti Genel Ba\u015fkan\u0131 G\u00fcltekin Uysal, H\u00fcda Par Genel Ba\u015fkan\u0131 \u0130shak Sa\u011flam, \u0130Y\u0130 Parti Genel Bas\u0327kan Yard\u0131mc\u0131s\u0131 Berna Sukas da kat\u0131ld\u0131.", "url": "https://www.sozcu.com.tr/yenikapida-kudus-icin-bulustular-wp5615136", "domain": "https://www.sozcu.com.tr"}, "yandex-verification": "48b7534a3c451a0e"}, "canonical_link": "https://www.sozcu.com.tr/yenikapida-kudus-icin-bulustular-wp5615136"}