{"source_url": "https://www.fakt.pl", "url": "https://www.fakt.pl/wydarzenia/polska/lodz/jurek-owsiak-wreczyl-serduszko-wosp-firmie-z-lodzi-trafi-ono-ponowna-aukcje-dla/4creg5n", "title": "Serduszko WO\u015aP z \u0141odzi trafi na aukcj\u0105 dla Frania z Namys\u0142owa", "top_image": "https://ocdn.eu/pulscms-transforms/1/oRZk9kuTURBXy81ZDZiMTBlZS04Y2Y0LTQxNGMtYTMwOS1kOTc2Y2EyOTcwNzUuanBlZ5KVAwIAzRKFzQprkwXNBLDNAnbeAAGhMAE", "meta_img": "https://ocdn.eu/pulscms-transforms/1/oRZk9kuTURBXy81ZDZiMTBlZS04Y2Y0LTQxNGMtYTMwOS1kOTc2Y2EyOTcwNzUuanBlZ5KVAwIAzRKFzQprkwXNBLDNAnbeAAGhMAE", "images": ["https://ocdn.eu/faktucs/static/logo_Fakt.svg", "https://ocdn.eu/pulscms-transforms/1/D4ck9kuTURBXy9mMjBkNDBjYi0zNjE1LTQyMmEtOGFiYS02NDIzMjNjMzM2ZWMuanBlZ5GTAs0DSM0Cdt4AAqEwAaExAQ", "https://ocdn.eu/pulscms-transforms/1/deHk9kuTURBXy9mYjNjMDA2ZC04YjlhLTRmZWItOTYxNi05NDk2Mzg1M2Y3Y2QuanBlZ5KVAycAzQSUzQKTkwXMlsxZ3gACoTABoTEB", "https://ocdn.eu/pulscms-transforms/1/60hk9kuTURBXy8zMTZhYThkYS1jZDZjLTQxOTktOWY0Yy00ZjgzNTA5MDg5ZGIuanBlZ5GTAs0DSM0DSN4AAqEwAaExAQ", "https://ocdn.eu/pulscms-transforms/1/auBk9kuTURBXy8xMGMwZjRiZS04ZjM4LTQxNTYtYjM4MS1jNzgzZTU3MGE0NmIuanBlZ5GTAs0DSM0Cdt4AAqEwAaExAQ", "https://ocdn.eu/pulscms-transforms/1/9xgk9kuTURBXy81ZDZiMTBlZS04Y2Y0LTQxNGMtYTMwOS1kOTc2Y2EyOTcwNzUuanBlZ5KVAwIAzRKFzQprkwXNBLDNAljeAAGhMAE", "https://ocdn.eu/pulscms-transforms/1/7XGk9kuTURBXy80Mzk0NDQ0Ny01ZTZhLTRlODktYWEzMy1kODY2ZGQ3ZDA3YWMuanBlZ5KVAwEAzQjczQT8kwXMlsxZ3gACoTABoTEB", "https://ocdn.eu/pulscms-transforms/1/jnIk9kuTURBXy8yZTdlYTVhMC1lYjExLTQzYmYtYWFiNS00YjdmYmVmZDMwNDUuanBlZ5GTAs0DSM0Cdt4AAqEwAaExAQ", "https://ocdn.eu/pulscms-transforms/1/YnVk9kuTURBXy8wZjUxZmY3OC05OTRhLTQ0NWQtYWI2NS1mMTIyZmM4MDkyNzQuanBlZ5GTAs0DSM0Cdd4AAqEwAaExAQ", "https://ocdn.eu/pulscms-transforms/1/4gtk9kuTURBXy9iZTk5M2FkNy0wZDdjLTQzNTMtYjk2Yy0xODgxMDUxYTBmZGEuanBlZ5GTAs0DSM0Cdt4AAqEwAaExAQ", "https://ocdn.eu/pulscms-transforms/1/oRZk9kuTURBXy81ZDZiMTBlZS04Y2Y0LTQxNGMtYTMwOS1kOTc2Y2EyOTcwNzUuanBlZ5KVAwIAzRKFzQprkwXNBLDNAnbeAAGhMAE"], "movies": [], "text": "Serduszko WO\u015aP z \u0141odzi trafi na aukcj\u0119 dla Frania Marcinkowskiego z Namys\u0142owa. Tak zdecydowa\u0142 Jaros\u0142aw Peczka, w\u0142a\u015bciciel firmy Bio\u2013Gen, kt\u00f3ry po raz si\u00f3dmy zdoby\u0142 serduszko WO\u015aP, a po raz drugi jest to serce z numerem 1. Zap\u0142aci\u0142 za to 250 tys. z\u0142. \u0141\u0105cznie w\u0142a\u015bciciel \u0142\u00f3dzkiej firmy wspar\u0142 Orkiestr\u0119 kwot\u0105 ponad 2,5 mln z\u0142. mln z\u0142.\n\nPo raz drugi z rz\u0119du serduszko Wielkiej Orkiestry \u015awi\u0105tecznej Pomocy z numerem 1 trafi\u0142o do \u0141odzi, do firmy Bio\u2013Gen. Jurek Owsiak specjalnie przyjecha\u0142 do \u0141odzi, by wr\u0119czy\u0107 je zwyci\u0119zcy licytacji. Jaros\u0142aw Peczka i jego firma zdobyli ju\u017c siedem serduszek.\n\nTu transmisja z uroczysto\u015bci wr\u0119czenia serduszka w \u0141odzi:\n\nBiznesman wspiera Orkiestr\u0119, bo kiedy sam potrzebowa\u0142 ratunku dla swojego dziecka, dosta\u0142 go dzi\u0119ki sprz\u0119towi od Jurka Owsiaka. Od tego czasu WO\u015aP to dla niego \u015bwi\u0119to i stara si\u0119 podczas fina\u0142u by\u0107 w Polsce i bra\u0107 udzia\u0142 w licytacji. Tegoroczne serduszko naby\u0142 za 250 tys. z\u0142, w finale przebijaj\u0105c samego siebie.\n\nJurek Owsiak ocenia, \u017ce 250 tysi\u0119cy z\u0142otych to supernowoczesny ultrasonograf, kt\u00f3ry by\u0107 mo\u017ce trafi do \u0141odzi do jednego z 70 dzia\u0142aj\u0105cych w Polsce oddzia\u0142\u00f3w chirurgii dzieci\u0119cej. \u2013 Po raz kolejny pi\u0119knie zagrali\u015bcie w Orkiestrze. Dzi\u0119kuj\u0119 \u0141odzi. Dajecie Orkiestrze ogromn\u0105 energi\u0119 \u2013 m\u00f3wi\u0142 Jurek Owsiak i wr\u0119czy\u0142 prezydent Hannie Zdanowskiej \u017cagl\u00f3wk\u0119 \u017cycz\u0105c wiatru w \u017cagle.\n\nJaros\u0142aw Peczka zaraz po odebraniu wylicytowanego serduszka zaskoczy\u0142 zebranych swoj\u0105 deklaracj\u0105: \u2013 W \u0141odzi czujemy si\u0119 dobrze. Jeste\u015bmy dumni i szcz\u0119\u015bliwi, \u017ce mamy to serduszko. To wielka warto\u015b\u0107 dla nas, ale jeste\u015bmy te\u017c zwi\u0105zani z Namys\u0142owem. Z \u017con\u0105 uzgodnili\u015bmy, \u017ce serduszko przekazujemy na ponown\u0105 licytacj\u0119, a pieni\u0105dze z niej wespr\u0105 leczenie Frania Marcinkowskiego z Namys\u0142owa \u2013 og\u0142osi\u0142 Jaros\u0142aw Peczka.\n\nHistori\u0119 Frania Marcinkowskiego poznacie tu\n\nFranio jest chory na SMA \u2013 rdzeniowy zanik mi\u0119\u015bni typu pierwszego. Na jego leczenie potrzeba prawie 10 mln z\u0142. Dotychczas uda\u0142o si\u0119 zebra\u0107 jedn\u0105 trzeci\u0105 tej kwoty. Terapia genowa w USA to jedyna nadzieja dla ch\u0142opca. Nie jest niestety refundowana, a jej koszt oszo\u0142amia - to ponad 9 milion\u00f3w z\u0142otych. O Franiu informowa\u0142a m.in. TVP3 Opole:\n\nW zbi\u00f3rk\u0119 pieni\u0119dzy w\u0142\u0105czy\u0142o si\u0119 kilkadziesi\u0105t tysi\u0119cy os\u00f3b. Tak\u017ce gwiazdy. Jedn\u0105 z nich jest Ma\u0142gorzata Ko\u017cuchowska. Franiu! Trzymaj si\u0119! B\u0119dzie dobrze!\n\nJaros\u0142aw Peczka ju\u017c skontaktowa\u0142 si\u0119 z rodzicami frania Marcinkowskiego. W najbli\u017cszych dniach zapadnie decyzja w jaki spos\u00f3b zostanie zorganizowana aukcja. Nieoficjalnie wiemy, \u017ce ma j\u0105 wesprze\u0107 Jurek Owsiak i WO\u015aP. O rozwoju akcji pomocy dla Frania i licytacji serduszka podarowanego przez w\u0142a\u015bciciela Bio\u2013Genu b\u0119dziemy informowa\u0107 w Fakcie.\n\nLekarze z \u0141odzi opracowali now\u0105 metod\u0119 podawania najdro\u017cszego leku \u015bwiata\n\nW Matce Polce w \u0141odzi uratowali mu \u017cycie. Dlatego zosta\u0142 lekarzem\n\nZobacz te\u017c:", "keywords": [], "meta_keywords": [""], "tags": [], "authors": [], "publish_date": "Mon Jan 27 19:00:00 2020", "summary": "", "article_html": "", "meta_description": "Serduszko WO\u015aP z \u0141odzi trafi na aukcj\u0119 dla Frania Marcinkowskiego z Namys\u0142owa. Tak zdecydowa\u0142 Jaros\u0142aw Peczka, w\u0142a\u015bciciel firmy Bio\u2013Gen, kt\u00f3ry po raz si\u00f3dmy zdoby\u0142 serduszko WO\u015aP, a po raz drugi jest to serce z numerem 1. Zap\u0142aci\u0142 za to 250 tys. z\u0142. \u0141\u0105cznie w\u0142a\u015bciciel \u0142\u00f3dzkiej firmy wspar\u0142 Orkiestr\u0119 kwot\u0105 ponad 2,5 mln z\u0142. mln z\u0142.", "meta_lang": "pl", "meta_favicon": "/favicon.ico", "meta_data": {"viewport": "width=device-width, initial-scale=1", "description": "Serduszko WO\u015aP z \u0141odzi trafi na aukcj\u0119 dla Frania Marcinkowskiego z Namys\u0142owa. Tak zdecydowa\u0142 Jaros\u0142aw Peczka, w\u0142a\u015bciciel firmy Bio\u2013Gen, kt\u00f3ry po raz si\u00f3dmy zdoby\u0142 serduszko WO\u015aP, a po raz drugi jest to serce z numerem 1. Zap\u0142aci\u0142 za to 250 tys. z\u0142. \u0141\u0105cznie w\u0142a\u015bciciel \u0142\u00f3dzkiej firmy wspar\u0142 Orkiestr\u0119 kwot\u0105 ponad 2,5 mln z\u0142. mln z\u0142.", "DC.Identifier": "3b9c2e24-6bf0-570c-8d7f-b8e87a4707bd", "pkg-uuid": "3b9c2e24-6bf0-570c-8d7f-b8e87a4707bd", "twitter": {"card": "summary_large_image", "site": "@FAKT24PL", "title": "Serduszko WO\u015aP z \u0141odzi trafi na aukcj\u0105 dla Frania z Namys\u0142owa", "description": "Serduszko WO\u015aP z \u0141odzi trafi na aukcj\u0119 dla Frania Marcinkowskiego z Namys\u0142owa. Tak zdecydowa\u0142 Jaros\u0142aw Peczka, w\u0142a\u015bciciel firmy...", "image": "https://ocdn.eu/pulscms-transforms/1/5Osk9kuTURBXy81ZDZiMTBlZS04Y2Y0LTQxNGMtYTMwOS1kOTc2Y2EyOTcwNzUuanBlZ5KVAwIAzRKFzQprkwXNBLDNAp7eAAGhMAE"}, "news_keywords": "WO\u015aP,\u0141\u00f3d\u017a,aukcja,Namys\u0142\u00f3w,Jurek Owsiak", "og": {"title": "Serduszko WO\u015aP z \u0141odzi trafi na aukcj\u0105 dla Frania z Namys\u0142owa", "description": "Serduszko WO\u015aP z \u0141odzi trafi na aukcj\u0119 dla Frania Marcinkowskiego z Namys\u0142owa. Tak zdecydowa\u0142 Jaros\u0142aw Peczka, w\u0142a\u015bciciel firmy Bio\u2013Gen, kt\u00f3ry po raz si\u00f3dmy zdoby\u0142 serduszko WO\u015aP, a po raz drugi je...", "image": {"identifier": "https://ocdn.eu/pulscms-transforms/1/oRZk9kuTURBXy81ZDZiMTBlZS04Y2Y0LTQxNGMtYTMwOS1kOTc2Y2EyOTcwNzUuanBlZ5KVAwIAzRKFzQprkwXNBLDNAnbeAAGhMAE", "type": "image/jpeg", "width": 1200, "height": 630, "alt": "Serduszko WO\u015aP z \u0141odzi trafi na aukcj\u0105 dla Frania z Namys\u0142owa"}, "url": "https://www.fakt.pl/wydarzenia/polska/wroclaw/serduszko-wosp-z-lodzi-trafi-na-aukcja-dla-frania-z-namyslowa/jgk66wj", "type": "article", "site_name": "Fakt", "locale": "pl_PL"}, "article": {"published_time": "2020-01-27 19:00:00+0100"}, "fb": {"pages": 266358044374}, "robots": "max-image-preview:large", "msvalidate.01": "8C00DBCC884D856B99AFD2BD7A5E3BEB"}, "canonical_link": "https://www.fakt.pl/wydarzenia/polska/wroclaw/serduszko-wosp-z-lodzi-trafi-na-aukcja-dla-frania-z-namyslowa/jgk66wj"}