{"source_url": "http://malatyahaber.com", "url": "http://malatyahaber.com/haber/14-mayis-2017-ne-gundu-o-gun/", "title": "14 May\u0131s 2017.. Ne G\u00fcnd\u00fc O G\u00fcn..", "top_image": "https://malatyahaber.com/wp-content/uploads/2020/05/yms-\u015fampiyon.jpg", "meta_img": "https://malatyahaber.com/wp-content/uploads/2020/05/yms-\u015fampiyon.jpg", "images": ["http://malatyahaber.com/images/bos.png", "http://malatyahaber.com/fotolar/2025/05/364x206/gercekten-de-cok-hizlandik-20250517005340.jpg", "http://malatyahaber.com/fotolar/2025/05/364x206/rusya-ile-ukrayna-arasinda-istanbulda-esir-takasi-anlasmasi2090.jpg", "https://malatyahaber.com/wp-content/uploads/2020/05/yms-\u015fampiyon.jpg", "http://malatyahaber.com/wp-content/uploads/2020/05/yms-\u015fampiyon.jpg", "http://malatyahaber.com/fotolar/2025/05/364x206/comertoglu-cittaslow-turkiye-ulusal-ag-toplantisina-katildi8061.jpg", "http://malatyahaber.com/fotolar/2025/05/364x206/issizlik-orani-hedefe-uygunmus7146.jpg", "http://malatyahaber.com/fotolar/2025/05/364x206/elestiri-ve-deneme-turunun-gelismesine-katki-sunan-yazar-nurullah-atac9392.jpg", "http://malatyahaber.com/fotolar/2025/05/364x206/sanki-yunanistan-kurtulus-savasi-gibi-bakiyor-malatyadaki-yoneticiler1775.jpg", "http://malatyahaber.com/images/malatya-haber-beyaz2f.png", "http://malatyahaber.com/images/malatya-haber-beyaz2f.png?v=23", "http://malatyahaber.com/images/malatya-haber-2021.png", "http://malatyahaber.com/fotolar/2025/05/364x206/dogdugum-insan-kitlesinin-icinde-yasamayi-tercih-ettim-asik-mahzuni-serif5696.jpg", "http://malatyahaber.com/fotolar/2025/05/364x206/cinayet-sanigi-eski-il-baskaninin-yargilanmasina-baslandi4271.jpg"], "movies": [], "text": "BtcTurk Yeni Malatyaspor, 14 May\u0131s 2017\u2019de S\u00fcper Lig\u2019e \u2018merhaba\u2019 dedi. Ligde \u00fc\u00e7\u00fcnc\u00fc sezonunu ya\u015fayan sar\u0131 siyahl\u0131lar, bu s\u00fcre\u00e7te spor otoritelerinin dikkatini \u00e7ekerken, ligde elde etti\u011fi ba\u015far\u0131larla ad\u0131ndan s\u00f6z ettirdi. S\u00fcper Lig\u2019e y\u00fckseldi\u011fi 2017-2018 sezonundan buyana ad\u0131ndan s\u00f6z ettiren BtcTurk Yeni Malatyaspor, 2019-2020 sezonu \u00f6ncesi UEFA Avrupa Ligi\u2019nde \u00f6n eleme ma\u00e7lar\u0131 oynad\u0131. Sar\u0131 siyahl\u0131lar, S\u00fcper Lig\u2019de \u00f6zellikle ilk iki sezonda ba\u015far\u0131l\u0131 bir performans ortaya koydu. 2019-2020 sezonunun ilk yar\u0131s\u0131nda teknik direkt\u00f6r Sergen Yal\u00e7\u0131n nezaretinde 24 puan toplayan BtcTurk Yeni Malatyaspor, ikinci yar\u0131da 9 haftal\u0131k s\u00fcre\u00e7te ayn\u0131 performans\u0131 sergileyemedi. Yeni Malatyaspor 2010-2011, 2011-2012, 2012-2013, 2013 -2014 sezonlar\u0131nda 2. Lig\u2019de m\u00fccadele etti. 2014-2015 sezonunda Spor Toto 2. Lig Beyaz Grubu 66 puanla birinci tamamlayan Yeni Malatyaspor, \u015fampiyon olarak TFF 1. Lige y\u00fckseldi. BtcTurk Yeni Malatyaspor, TFF 1.Lig\u2019de 2016-2017 sezonunda lider Sivasspor\u2019un 1 puan gerisinde 61 puanla ikinci s\u0131rada yer ald\u0131 ve 14 May\u0131s 2017\u2019de S\u00fcper Lig\u2019e y\u00fckseldi. S\u00fcper Lig\u2019de 2017-2018 sezonunu 43 puanla 10.s\u0131rada tamamlayan sar\u0131 siyahl\u0131lar, 2018-2019 sezonunda 47 puanla be\u015finci s\u0131rada yer ald\u0131 ve \u00fclkemizi UEFA Avrupa Ligi\u2019nde temsil etme hakk\u0131n\u0131 kazand\u0131. Sar\u0131 siyahl\u0131lar, \u00fc\u00e7\u00fcnc\u00fc sezonunu ya\u015fad\u0131\u011f\u0131 S\u00fcper Lig\u2019de koronavir\u00fcs (kovid-19) salg\u0131n\u0131 nedeniyle liglerin ertelenmesi \u00f6ncesi oynad\u0131\u011f\u0131 26 kar\u015f\u0131la\u015fmada 6 galibiyet, 7 beraberlik, 13\u2019te ma\u011flubiyet ya\u015fad\u0131. Malatya temsilcisi, 25 puan ve averajla 15.s\u0131rada bulunuyor. BtcTurk Yeni Malatyaspor Kul\u00fcb\u00fc, 14 May\u0131s 2017\u2019de S\u00fcper Lig\u2019e y\u00fckselmesi dolay\u0131s\u0131yla resmi sosyal medya hesab\u0131ndan bir payla\u015f\u0131mda bulundu. Tak\u0131m\u0131n \u015fampiyonluk kupas\u0131n\u0131 kald\u0131rd\u0131\u011f\u0131 bir foto\u011frafla birlikte \u201cTarihte Bug\u00fcn 14 May\u0131s 2017 BtcTurk Yeni Malatyaspor, S\u00fcper lige y\u00fckseldi\u201d payla\u015f\u0131m\u0131 yer ald\u0131. Ferdi DURDU, Yeni Malatya Gazetesi\n\nUYARI: Sitemizde \u00e7o\u011funlukla muhabir arkada\u015flar\u0131m\u0131z\u0131n imzalar\u0131yla ya da mensubu olduklar\u0131 bas\u0131n kurulu\u015flar\u0131 kaynak belirtilerek yay\u0131nlanan \u00fcstteki haber benzeri ara\u015ft\u0131rmalar, haberler, r\u00f6portajlar, maalesef \u201cemek h\u0131rs\u0131z\u0131\u201d \u2013\u00f6zellikle de biri s\u00fcrekli olmak \u00fczere- s\u00f6zde baz\u0131 internet yay\u0131nc\u0131lar\u0131 taraf\u0131ndan, ya aynen ya da k\u00fc\u00e7\u00fck baz\u0131 de\u011fi\u015fiklikler yap\u0131larak, kendi \u00f6zel ara\u015ft\u0131rmalar\u0131 ya da haberleriymi\u015f gibi kendi yay\u0131n organlar\u0131nda yay\u0131nlanabilmektedir. Haber kayna\u011f\u0131yla ya da ara\u015ft\u0131rmas\u0131yla, istihbarat\u0131yla uzaktan yak\u0131ndan ilgisi olmayan, sadece ger\u00e7ek gazetecilerin \u2018kamuoyunun bilgisine sunulmu\u015f\u2019 eme\u011finin \u00fczerine \u2018\u00e7\u00f6k\u00fcp\u2019, gazetecilik- habercilik yapt\u0131klar\u0131n\u0131 zanneden ve b\u00f6ylece kamuoyunu da aldatanlar\u0131n bulundu\u011funa bir kez daha dikkat \u00e7ekerken, s\u00f6z konusu unsurlar\u0131 da \u2018ger\u00e7ek gazetecilerin eme\u011fini \u00e7almamalar\u0131\u2019 konusunda uyar\u0131yoruz.\n\nUYARI: K\u00fcf\u00fcr, hakaret, rencide edici c\u00fcmleler veya imalar, inan\u00e7lara sald\u0131r\u0131 i\u00e7eren, imla kurallar\u0131 ile yaz\u0131lmam\u0131\u015f, T\u00fcrk\u00e7e karakter kullan\u0131lmayan ve b\u00fcy\u00fck harflerle yaz\u0131lm\u0131\u015f yorumlar onaylanmayacakt\u0131r.", "keywords": [], "meta_keywords": [""], "tags": [], "authors": ["Malatya Haber"], "publish_date": null, "summary": "", "article_html": "", "meta_description": "14 May\u0131s 2017.. Ne G\u00fcnd\u00fc O G\u00fcn..", "meta_lang": "tr", "meta_favicon": "/favicon.png", "meta_data": {"viewport": "width=device-width, initial-scale=1.0, maximum-scale=5.0, user-scalable=yes", "language": "tr", "robots": "index, follow", "description": "14 May\u0131s 2017.. Ne G\u00fcnd\u00fc O G\u00fcn..", "medium": "news", "rating": "general", "distribution": "global", "author": "Malatya Haber", "theme-color": "#ffffff", "og": {"locale": "tr_TR", "type": "article", "title": "14 May\u0131s 2017.. Ne G\u00fcnd\u00fc O G\u00fcn..", "image": "https://malatyahaber.com/wp-content/uploads/2020/05/yms-\u015fampiyon.jpg", "url": "https://malatyahaber.com/haber/14-mayis-2017-ne-gundu-o-gun/", "site_name": "Malatya Haber", "description": "14 May\u0131s 2017.. Ne G\u00fcnd\u00fc O G\u00fcn.."}, "twitter": {"card": "summary_large_image", "domain": "https://malatyahaber.com", "url": "https://malatyahaber.com/haber/14-mayis-2017-ne-gundu-o-gun/", "title": "14 May\u0131s 2017.. Ne G\u00fcnd\u00fc O G\u00fcn..", "image": "https://malatyahaber.com/wp-content/uploads/2020/05/yms-\u015fampiyon.jpg", "site": "@MalatyaHaber_", "creator": "@MalatyaHaber_", "description": "14 May\u0131s 2017.. Ne G\u00fcnd\u00fc O G\u00fcn.."}}, "canonical_link": "https://malatyahaber.com/haber/14-mayis-2017-ne-gundu-o-gun/"}