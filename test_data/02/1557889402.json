{"source_url": "https://wiadomosci.onet.pl", "url": "https://wiadomosci.onet.pl/kraj/koronawirus-w-polsce-nowe-zakazenia-10-osob-nie-zyje/4dz6qlc", "title": "Koronawirus w Polsce. Nowe zaka\u017cenia", "top_image": "https://ocdn.eu/pulscms-transforms/1/7Lxk9kuTURBXy80NzkxYThkMC0xMDMzLTQ1MzktODc4Ni0zMDMxNTY0NjFkZmMuanBlZ5OVAwDMcs0Uic0LjZMJpjI1YjI5MQaTBc0EsM0Cdt4AAaEwAQ/.jpg", "meta_img": "https://ocdn.eu/pulscms-transforms/1/7Lxk9kuTURBXy80NzkxYThkMC0xMDMzLTQ1MzktODc4Ni0zMDMxNTY0NjFkZmMuanBlZ5OVAwDMcs0Uic0LjZMJpjI1YjI5MQaTBc0EsM0Cdt4AAaEwAQ/.jpg", "images": ["https://ocdn.eu/pulscms-transforms/1/7Lxk9kuTURBXy80NzkxYThkMC0xMDMzLTQ1MzktODc4Ni0zMDMxNTY0NjFkZmMuanBlZ5OVAwDMcs0Uic0LjZMJpjI1YjI5MQaTBc0EsM0Cdt4AAaEwAQ/.jpg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/yB_k9kpTURBXy80OGYyNTkzZmQwMTI1OTQxYTk5OWI2NTA0NzFiZmI4ZS5qcGeSlQMAzQFpzQ6gzQg7kwXNAeDNAQ7eAAGhMAE", "https://ocdn.eu/pulscms-transforms/1/TOyk9kpTURBXy80ZDY2ZmU5ZGFlNjI0NDY2ZjkzMjgzNTUyMWMxNGRkMS5qcGeSlQMAzNLNGkDNDsSTBc0B4M0BDt4AAaEwAQ", "https://ocdn.eu/pulscms-transforms/1/F8Tk9kpTURBXy82NGEwNzNiNWQ0MTM0MWI0MmY5MDFiMDgzMGY2ODQ3My5qcGeSlQMAzGDNDADNBsCTBcxfO94AAaEwAQ", "https://ocdn.eu/pulscms-transforms/1/Jn9k9kpTURBXy8xMDQ4MGJjODI5NzJjMTc5ODgzZGYzNzM3ZjRkY2IzYy5qcGeSlQPNAp3NAtbNDivNB_mTBc0B4M0BDt4AAaEwAQ", "https://ocdn.eu/pulscms-transforms/1/5wik9kuTURBXy80NzkxYThkMC0xMDMzLTQ1MzktODc4Ni0zMDMxNTY0NjFkZmMuanBlZ5OVAwDMcs0Uic0LjZMFzQSwzQKkkwmmMjViMjkxBt4AAaEwAQ/.jpg", "https://ocdn.eu/pulscms-transforms/1/QaMk9kuTURBXy85YjQyNTQyNy04YzA1LTQwNDEtYjQ3Yi1jYjJiNzYxN2YyYmYuanBlZ5KVAw7NAmbNCWzNBU-TBcxfO94AAaEwAQ", "https://ocdn.eu/pulscms-transforms/1/LuJk9kpTURBXy8yNGM4ZGUxMTgyNTlhODMyYjI0MTBiYTk4ODAwYzI4YS5qcGeSlQMAzI3NEZTNCeOTBcxfO94AAaEwAQ", "https://ocdn.eu/pulscms-transforms/1/dAQk9kpTURBXy8zMGNmM2JiZTFjYTJmNzdjOWIyYWQyMzBjY2RjZjJhNS5qcGeSlQMAzMrNGX3NDlmTBcxfO94AAaEwAQ", "https://ocdn.eu/pulscms-transforms/1/D8Xk9kpTURBXy84ZGYyZjYwMWYwNWYxYTg4NDYyNTZlMmRkNzJhZmMyOC5qcGeSlQMAzITNEH_NCUeTBcxfO94AAaEwAQ", "https://ocdn.eu/pulscms-transforms/1/UFEk9kpTURBXy9lNzI3NGY3M2MxYjI2MjQzNzQ3ZTc5ZTEyZjQ2NjQ2OC5wbmeSlQMAOs0H0M0EZZMFzF873gABoTAB"], "movies": [], "text": "Tymczasem, w Dzienniku Ustaw opublikowano we wtorek wieczorem zmienione rozporz\u0105dzenie ministra zdrowia dotycz\u0105ce stanu epidemii; wprowadza ono kolejne rozwi\u0105zania zapowiedziane przez rz\u0105d.\n\nW rozporz\u0105dzeniu wskazano, \u017ce w okresie od 25 marca do 11 kwietnia 2020 r. zakazuje si\u0119 przemieszczania si\u0119 z wyj\u0105tkiem m.in. wykonywania czynno\u015bci zawodowych lub zada\u0144 s\u0142u\u017cbowych, prowadzenia dzia\u0142alno\u015bci rolniczej lub prac w gospodarstwie rolnym; zaspokajania niezb\u0119dnych potrzeb zwi\u0105zanych z bie\u017c\u0105cymi sprawami \u017cycia codziennego, w tym uzyskania opieki zdrowotnej lub psychologicznej oraz zakupu towar\u00f3w i us\u0142ug.\n\nOgraniczenie nie dotyczy te\u017c wykonywania ochotniczo i bez wynagrodzenia \u015bwiadcze\u0144 na rzecz przeciwdzia\u0142ania skutkom COVID-19, w tym w ramach wolontariatu oraz sprawowania lub uczestniczenia w sprawowaniu kultu religijnego, w tym czynno\u015bci lub obrz\u0119d\u00f3w religijnych.\n\nW rozporz\u0105dzeniu wskazano, \u017ce w przypadku gdy przemieszczanie si\u0119 nast\u0119puje pieszo \u2013 jednocze\u015bnie mog\u0105 si\u0119 porusza\u0107 dwie osoby w odleg\u0142o\u015bci nie mniejszej ni\u017c 1,5 m od siebie.\n\nJe\u015bli chodzi o \u015brodki publicznego transportu zbiorowego \u2013 \u015brodkiem tym mo\u017cna przewozi\u0107, w tym samym czasie, nie wi\u0119cej os\u00f3b, ni\u017c wynosi po\u0142owa miejsc siedz\u0105cych\n\n\u015awi\u0119tokrzyskie. Zamkni\u0119ty oddzia\u0142 neurologiczny skar\u017cyskiego szpitala, piel\u0119gniarka zara\u017cona koronawirusem\n\nWe wtorek zamkni\u0119ty zosta\u0142 oddzia\u0142 neurologiczny w Szpitalu Powiatowym w Skar\u017cysku-Kamiennej. Piel\u0119gniarka pracuj\u0105ca w plac\u00f3wce i w szpitalu w Gr\u00f3jcu (Mazowieckie) zosta\u0142a zara\u017cona koronawirusem. Piel\u0119gniarka, kt\u00f3ra zosta\u0142a zara\u017cona koronawirusem, ostatni raz pe\u0142ni\u0142a dy\u017cur w skar\u017cyskim szpitalu na oddziale neurologicznym w dniach 16-17 marca.\n\n- Jest nasz\u0105 pracownic\u0105, a dodatkowo pracuje w szpitalu w Gr\u00f3jcu. Po tym ostatnim dy\u017curze, kt\u00f3ry sko\u0144czy\u0142a 18 marca rano, posz\u0142a na zwolnienie lekarskie. Dopiero dzisiaj w po\u0142udnie otrzymali\u015bmy informacj\u0119 o tym z sanepidu, cho\u0107 podobno wynik tej naszej pracownicy by\u0142 ju\u017c znany w niedziel\u0119 \u2013 powiedzia\u0142 dyrektor szpitala Leszek Lepiarz, kt\u00f3ry podj\u0105\u0142 decyzj\u0119 o zamkni\u0119ciu oddzia\u0142u neurologicznego.\n\n- Wszyscy pacjenci \u0142\u0105cznie z personelem, kt\u00f3ry we wtorek rano rozpocz\u0105\u0142 prac\u0119, zostali zamkni\u0119ci na oddziale i nie mog\u0105 go opuszcza\u0107. Pobrali\u015bmy od nich pr\u00f3bki do bada\u0144, kt\u00f3re zosta\u0142y przewiezione do laboratorium w Kielcach. Do czasu otrzymania wynik\u00f3w wszyscy musz\u0105 pozosta\u0107 w szpitalu \u2013 podkre\u015bli\u0142 Lepiarz.\n\n- Powiadomili\u015bmy ju\u017c pogotowie, \u017ce nie przyjmujemy na Szpitalnym Oddziale Ratunkowym pacjent\u00f3w ze schorzeniami neurologicznymi i udarowymi \u2013 doda\u0142 dyrektor skar\u017cyskiego szpitala. Pr\u00f3bki pobrano tak\u017ce od personelu oddzia\u0142u neurologicznego, kt\u00f3ry pe\u0142ni\u0142 dy\u017cur wraz z piel\u0119gniark\u0105 zara\u017con\u0105 koronawirusem, podczas jej ostatniego dy\u017curu.\n\n- Zosta\u0142o pobranych w sumie 65 wymaz\u00f3w, w tym od 48 pracownik\u00f3w szpitala i 18 pacjent\u00f3w \u2013 poinformowa\u0142 dyr. szpitala, kt\u00f3ry z niepokojem czeka na wyniki bada\u0144. - Oby te wyniki by\u0142y ujemne i wa\u017cne, \u017ceby by\u0142y jak najszybciej. \u017bycie pokazuje, \u017ce te badania nie robi si\u0119 tak szybko, jak co niekt\u00f3rzy usi\u0142uj\u0105 nam przekaza\u0107. Nie jestem w stanie wyobrazi\u0107 sobie sytuacji, gdyby jednak wyniki tych bada\u0144 nie by\u0142y pomy\u015blne. Przecie\u017c ta piel\u0119gniarka by\u0142a nie tylko na oddziale, by\u0142a te\u017c u nas w administracji. To mo\u017ce by\u0107 lawina, kt\u00f3ry sprawi\u0142aby problemy ca\u0142emu szpitalowi \u2013 nie ukrywa\u0142 dyrektor skar\u017cyskiej plac\u00f3wki.\n\nDalszy ci\u0105g materia\u0142u pod wideo\n\n(\u0179r\u00f3d\u0142o: Ministerstwo Zdrowia, PAP. ks)", "keywords": [], "meta_keywords": [""], "tags": [], "authors": [], "publish_date": "Tue Mar 24 21:24:34 2020", "summary": "", "article_html": "", "meta_description": "Mamy 17 nowych przypadk\u00f3w zaka\u017cenia koronawirusa, potwierdzonych pozytywnym wynikiem test\u00f3w laboratoryjnych. Potwierdzone przypadki dotycz\u0105 os\u00f3b z woj. dolno\u015bl\u0105skiego. W sumie liczba os\u00f3b zaka\u017conych koronawirusem: 901/10 (wszystkie pozytywne przypadki/w tym osoby zmar\u0142e) - poda\u0142o wieczorem Ministerstwo Zdrowia.", "meta_lang": "pl", "meta_favicon": "https://ocdn.eu/wiadomosciucs/favicons/favicon-16x16.png", "meta_data": {"viewport": "width=device-width, initial-scale=1.0, maximum-scale=1.0, user-scalable=no", "referrer": "unsafe-url", "DC.Identifier": "3c91b794-f9f7-47a2-999f-9458053c745f", "pkg-uuid": "3c91b794-f9f7-47a2-999f-9458053c745f", "detailType": "article", "serviceUuid": "b177a2c9-166f-4113-9b28-185bbe554807", "robots": "max-image-preview:large", "description": "Mamy 17 nowych przypadk\u00f3w zaka\u017cenia koronawirusa, potwierdzonych pozytywnym wynikiem test\u00f3w laboratoryjnych. Potwierdzone przypadki dotycz\u0105 os\u00f3b z woj. dolno\u015bl\u0105skiego. W sumie liczba os\u00f3b zaka\u017conych koronawirusem: 901/10 (wszystkie pozytywne przypadki/w tym osoby zmar\u0142e) - poda\u0142o wieczorem Ministerstwo Zdrowia.", "og": {"title": "Koronawirus w Polsce. Nowe zaka\u017cenia", "description": "Mamy 17 nowych przypadk\u00f3w zaka\u017cenia koronawirusa, potwierdzonych pozytywnym wynikiem test\u00f3w laboratoryjnych. Potwierdzone przypadki dotycz\u0105 os\u00f3b z woj. dolno\u015bl\u0105skiego. W sumie liczba os\u00f3b zaka\u017conych koronawirusem: 901/10 (wszystkie pozytywne przypadki/w tym osoby zmar\u0142e) - poda\u0142o wieczorem Ministerstwo Zdrowia.", "image": {"identifier": "https://ocdn.eu/pulscms-transforms/1/7Lxk9kuTURBXy80NzkxYThkMC0xMDMzLTQ1MzktODc4Ni0zMDMxNTY0NjFkZmMuanBlZ5OVAwDMcs0Uic0LjZMJpjI1YjI5MQaTBc0EsM0Cdt4AAaEwAQ/.jpg", "width": 1200, "height": 630, "type": "image/jpeg"}, "url": "https://wiadomosci.onet.pl/kraj/koronawirus-w-polsce-nowe-zakazenia-10-osob-nie-zyje/4dz6qlc", "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-03-24 21:24:34+0100"}, "fb": {"app_id": 226508470737473, "pages": 185265414715}, "twitter": {"card": "summary_large_image", "description": "Mamy 17 nowych przypadk\u00f3w zaka\u017cenia koronawirusa, potwierdzonych pozytywnym wynikiem test\u00f3w laboratoryjnych. Potwierdzone przypadki dotycz\u0105 os\u00f3b z woj. dolno\u015bl\u0105skiego. W sumie liczba os\u00f3b zaka\u017conych koronawirusem: 901/10 (wszystkie pozytywne przypadki/w tym osoby zmar\u0142e) - poda\u0142o wieczorem Ministerstwo Zdrowia.", "title": "Koronawirus w Polsce. Nowe zaka\u017cenia", "site": "OnetWiadomosci", "image": "https://ocdn.eu/pulscms-transforms/1/jZjktkuTURBXy80NzkxYThkMC0xMDMzLTQ1MzktODc4Ni0zMDMxNTY0NjFkZmMuanBlZ5KVAwDMcs0Uic0LjZMFzQSwzQJY"}}, "canonical_link": "https://wiadomosci.onet.pl/kraj/koronawirus-w-polsce-nowe-zakazenia-10-osob-nie-zyje/4dz6qlc"}