{"source_url": "https://www.sabah.com.tr", "url": "https://www.sabah.com.tr/egitim/2020/02/13/itu-doga-koleji-ogrencilerini-misafir-etti", "title": "\u0130T\u00dc, Do\u011fa Koleji \u00f6\u011frencilerini misafir etti", "top_image": "https://iasbh.tmgrup.com.tr/320ee8/1200/627/0/0/664/347?u=https://isbh.tmgrup.com.tr/sbh/2020/02/13/itu-doga-koleji-ogrencilerini-misafir-etti-1581585977066.jpg", "meta_img": "https://iasbh.tmgrup.com.tr/320ee8/1200/627/0/0/664/347?u=https://isbh.tmgrup.com.tr/sbh/2020/02/13/itu-doga-koleji-ogrencilerini-misafir-etti-1581585977066.jpg", "images": ["https://isbh.tmgrup.com.tr/sbh/site/v5/i/sabah-logo.png", "https://iasbh.tmgrup.com.tr/d96662/752/395/0/0/664/348?u=https://isbh.tmgrup.com.tr/sbh/2020/02/13/itu-doga-koleji-ogrencilerini-misafir-etti-1581585977066.jpg", "https://isbh.tmgrup.com.tr/sbh/site/v5/i/googlenews.png", "https://iasbh.tmgrup.com.tr/320ee8/1200/627/0/0/664/347?u=https://isbh.tmgrup.com.tr/sbh/2020/02/13/itu-doga-koleji-ogrencilerini-misafir-etti-1581585977066.jpg", "https://i.tmgrup.com.tr/egazete/ilk-sayfalar/2025/05/03/164x236/03SBH01.jpg?v=19832"], "movies": [], "text": "Do\u011fa Koleji \u00f6\u011frencileri, \u0130stanbul Teknik \u00dcniversitesi (\u0130T\u00dc) Rekt\u00f6r\u00fc Prof. Dr. Mehmet Karaca ev sahipli\u011finde Ar\u0131 Teknokent'e misafir oldu.\n\nKolejden yap\u0131lan a\u00e7\u0131klamaya g\u00f6re, \u00f6\u011frenciler, \u00fcniversitenin Ar-Ge merkezi \u0130T\u00dc ARI Teknokent'i ziyaret etti.\n\nA\u00e7\u0131klamada g\u00f6r\u00fc\u015flerine yer verilen Prof. Dr. Karaca, \u00f6\u011frencilerin bu ziyaretle \u0130T\u00dc'n\u00fcn m\u00fchendislik altyap\u0131s\u0131yla desteklenen bilim, sanat ve teknoloji alanlar\u0131ndaki uzmanl\u0131\u011f\u0131n\u0131 ke\u015ffettiklerini aktararak, gen\u00e7lerin gelece\u011fini \u015fekillendiren bir e\u011fitim anlay\u0131\u015f\u0131na sahip olduklar\u0131n\u0131 kaydetti.\n\nProf. Dr. Karaca, Do\u011fa Koleji \u00f6\u011frencilerini a\u011f\u0131rlamaktan memnuniyet duyduklar\u0131n\u0131 vurgulayarak, \"Bizlere emanet edilen \u00e7ocuklar\u0131 e\u011fitim ve \u00f6\u011fretimde ba\u015far\u0131l\u0131 k\u0131lacak ve \u00fclkemizin at\u0131l\u0131m hedeflerini destekleyen projelerle g\u00fcndemde olan \u00f6nc\u00fc bir e\u011fitim kurumu olmaya devam edece\u011fiz. Do\u011fa ailesi, \u0130T\u00dc deste\u011fiyle \u00fcreten, \u00fcretti\u011fiyle \u00fclkesine hizmet eden bireyler yeti\u015ftirmenin gururu ve huzuru i\u00e7inde olacak.\" ifadelerini kulland\u0131.\n\nZiyaret, \u00f6\u011frencilerin kamp\u00fcs\u00fc gezmelerinin ard\u0131ndan hediye takdimiyle sona erdi.", "keywords": [], "meta_keywords": ["\u0130stanbul Teknik \u00dcniversitesi", "Do\u011fa Koleji"], "tags": [], "authors": [], "publish_date": "Thu Feb 13 00:00:00 2020", "summary": "", "article_html": "", "meta_description": "\u0130T\u00dc Rekt\u00f6r\u00fc Prof. Dr. Mehmet Karaca, 'Do\u011fa ailesi, \u0130T\u00dc deste\u011fiyle \u00fcreten, \u00fcretti\u011fiyle \u00fclkesine hizmet eden bireyler yeti\u015ftirmenin gururu ve huzuru i\u00e7inde olacak' dedi. Do\u011fa Koleji \u00f6\u011frencileri, \u0130stanbul Teknik \u00dcniversitesi (\u0130T\u00dc) Rekt\u00f6r\u00fc Prof. Dr. Mehmet Karaca ev sahipli\u011finde Ar\u0131 Teknokent'e misafir...", "meta_lang": "tr", "meta_favicon": "https://isbh.tmgrup.com.tr/sbh/site/v4/i/favicon.png", "meta_data": {"viewport": "width=device-width, initial-scale=1.0, maximum-scale=10.0, user-scalable=yes", "title": "\u0130T\u00dc, Do\u011fa Koleji \u00f6\u011frencilerini misafir etti - Son Dakika E\u011fitim Haberleri", "description": "\u0130T\u00dc Rekt\u00f6r\u00fc Prof. Dr. Mehmet Karaca, 'Do\u011fa ailesi, \u0130T\u00dc deste\u011fiyle \u00fcreten, \u00fcretti\u011fiyle \u00fclkesine hizmet eden bireyler yeti\u015ftirmenin gururu ve huzuru i\u00e7inde olacak' dedi. Do\u011fa Koleji \u00f6\u011frencileri, \u0130stanbul Teknik \u00dcniversitesi (\u0130T\u00dc) Rekt\u00f6r\u00fc Prof. Dr. Mehmet Karaca ev sahipli\u011finde Ar\u0131 Teknokent'e misafir...", "copyright": "Copyright \u00a9 2003-2025, TURKUVAZ HABERLE\u015eME VE YAYINCILIK A.\u015e", "dateModified": "2020-02-13T12:26:20+03:00", "articleSection": "news", "url": "https://www.sabah.com.tr/egitim/2020/02/13/itu-doga-koleji-ogrencilerini-misafir-etti", "keywords": "\u0130stanbul Teknik \u00dcniversitesi, Do\u011fa Koleji", "tagCategory": "E\u011fitim", "tagContentType": "haber", "robots": "max-image-preview:large", "og": {"site_name": "Sabah", "url": "https://www.sabah.com.tr/egitim/2020/02/13/itu-doga-koleji-ogrencilerini-misafir-etti", "title": "\u0130T\u00dc, Do\u011fa Koleji \u00f6\u011frencilerini misafir etti", "description": "\u0130T\u00dc Rekt\u00f6r\u00fc Prof. Dr. Mehmet Karaca, 'Do\u011fa ailesi, \u0130T\u00dc deste\u011fiyle \u00fcreten, \u00fcretti\u011fiyle \u00fclkesine hizmet eden bireyler yeti\u015ftirmenin gururu ve huzuru i\u00e7inde olacak' dedi. Do\u011fa Koleji \u00f6\u011frencileri, \u0130stanbul Teknik \u00dcniversitesi (\u0130T\u00dc) Rekt\u00f6r\u00fc Prof. Dr. Mehmet Karaca ev sahipli\u011finde Ar\u0131 Teknokent'e misafir...", "type": "article", "image": {"identifier": "https://iasbh.tmgrup.com.tr/320ee8/1200/627/0/0/664/347?u=https://isbh.tmgrup.com.tr/sbh/2020/02/13/itu-doga-koleji-ogrencilerini-misafir-etti-1581585977066.jpg", "secure_url": "https://iasbh.tmgrup.com.tr/320ee8/1200/627/0/0/664/347?u=https://isbh.tmgrup.com.tr/sbh/2020/02/13/itu-doga-koleji-ogrencilerini-misafir-etti-1581585977066.jpg", "width": 1200, "height": 627}}, "fb": {"pages": "114291218610934,127186677347072,789692601086430,209480082851172,149445305115395", "app_id": 789602864423016}, "twitter": {"site": "@Sabah", "title": "\u0130T\u00dc, Do\u011fa Koleji \u00f6\u011frencilerini misafir etti", "description": "Haberin devam\u0131...", "card": "summary_large_image", "image": "https://iasbh.tmgrup.com.tr/320ee8/1200/627/0/0/664/347?u=https://isbh.tmgrup.com.tr/sbh/2020/02/13/itu-doga-koleji-ogrencilerini-misafir-etti-1581585977066.jpg", "url": "https://www.sabah.com.tr/egitim/2020/02/13/itu-doga-koleji-ogrencilerini-misafir-etti"}, "articleAuthor": "AA"}, "canonical_link": "https://www.sabah.com.tr/egitim/2020/02/13/itu-doga-koleji-ogrencilerini-misafir-etti"}