{"source_url": "http://www.samanyoluhaber.com", "url": "http://www.samanyoluhaber.com/fatih-portakalin-sundugu-ana-haber-programina-3-kez-durdurma-cezasi-haberi/1344252/", "title": "Fatih Portakal'\u0131n sundu\u011fu ana haber program\u0131na 3 kez durdurma cezas\u0131", "top_image": "http://image.writeclouds.com/Images/News/20190514/50518758_fatih_portakal.jpg", "meta_img": "http://image.writeclouds.com/Images/News/20190514/50518758_fatih_portakal.jpg", "images": ["http://www.samanyoluhaber.com/static/images/icon-google.png", "http://www.samanyoluhaber.com/static/images/icon-menu.png", "http://image.writeclouds.com/Images/News/20250516/9999277_servet_can_294.jpg", "http://image.writeclouds.com/Images/News/20250516/79621781_mansur_yavas_gokcek_294.jpg", "http://image.writeclouds.com/Images/News/20230302/50785943_istanbul_deprem_294.jpg", "http://www.samanyoluhaber.com/static/images/icon-twitter.png", "http://image.writeclouds.com/Images/video/20230424/IBavrZ4uaP.jpg", "http://www.samanyoluhaber.com/static/images/blank.gif", "http://d.shaber1.com/i.php?t=h&id=1344252", "http://www.samanyoluhaber.com/static/images/icon-rss.png", "http://www.samanyoluhaber.com/static/images/icon-home.png", "http://d.shaber1.com/i.php?t=v&id=20871", "http://image.writeclouds.com/Images/News/20250510/76585797_calik_holding_darp_294.jpg", "http://image.writeclouds.com/Images/News/20190514/50518758_fatih_portakal.jpg", "http://image.writeclouds.com/Images/News/20250516/81115859_rusya_ukrayna_turkiye_294.jpg", "http://www.samanyoluhaber.com/static/images/icon-facebook.png", "http://www.samanyoluhaber.com/static/images/manset-lazy.png"], "movies": [], "text": "Radyo Televizyon \u00dcst Kurulu (RT\u00dcK) bug\u00fcn yapt\u0131\u011f\u0131 toplant\u0131da T\u00fcrkiye'nin en \u00e7ok izlenen haber program\u0131 FOX Ana Haber'e 3 kez yay\u0131n durdurma cezas\u0131 verdi.\n\n\n\n\n\nRT\u00dcK \u00dcst Kurulu'nda yap\u0131lan son toplant\u0131da, Fatih Portakal'\u0131n sundu\u011fu FOX Ana Haber'deki 30 Mart, 31 Mart ve 1 Nisan tarihlerinde 'yay\u0131n ihlali' iddialar\u0131 g\u00fcndeme geldi.\n\n\n\n\n\nPortakal'\u0131n CHP'li belediyelerin yard\u0131mlar\u0131n\u0131n engellenmesine, Diyanet \u0130\u015fleri Ba\u015fkanl\u0131\u011f\u0131'n\u0131n siyasalla\u015fmas\u0131n\u0131n ve t\u00fcm devletlerin yoksulla\u015ft\u0131\u011f\u0131na y\u00f6nelik tespitleri 'ihlal' olarak de\u011ferlendirildi.\n\n\n\n\n\nBirG\u00fcn'den H\u00fcseyin \u015eim\u015fek'in haberine g\u00f6re, yay\u0131n reklam gelirlerinin y\u00fczde 3'\u00fcn\u00fcn ceza bedeli olarak al\u0131nmas\u0131na ve 3 kez ana haber b\u00fclteni yay\u0131n\u0131n\u0131n durdurulmas\u0131na karar verildi.\n\n\n\n\n\nKARAR HUKUK\u0130 DE\u011e\u0130L S\u0130YAS\u0130\n\n\n\n\n\nRT\u00dcK \u00dcyesi \u0130lhan Ta\u015fc\u0131, \"Recep Tayyip Erdo\u011fan hedef g\u00f6steriyor, RT\u00dcK Ba\u015fkan\u0131 Ebubekir \u015eahin de bu durumdan vazife \u00e7\u0131kar\u0131yor. Yay\u0131nc\u0131l\u0131k hayat\u0131m\u0131z\u0131n en a\u011f\u0131r cezalar\u0131ndan birisiyle kar\u015f\u0131 kar\u015f\u0131yay\u0131z. T\u00fcrkiye'nin en \u00e7ok izlenen haber program\u0131n\u0131 \u00fc\u00e7 kez durdurmak hukuki de\u011fil, siyasi bir karard\u0131r\" dedi.", "keywords": [], "meta_keywords": ["Fatih", "Portakal'\u0131n", "sundu\u011fu", "ana", "haber", "program\u0131na", "3", "kez", "durdurma", "cezas\u0131", "FAT\u0130H", "PORTAKAL'IN", "SUNDU\u011eU", "ANA", "HABER", "PROGRAMINA", "3", "KEZ", "DURDURMA", "CEZASI"], "tags": [], "authors": [], "publish_date": "Wed Apr 15 16:40:36 2020", "summary": "", "article_html": "", "meta_description": "FAT\u0130H PORTAKAL'IN SUNDU\u011eU ANA HABER PROGRAMINA 3 KEZ DURDURMA CEZASI. RT\u00dcK \u00dcst Kurulu taraf\u0131ndan yap\u0131lan son toplant\u0131da Fatih Portakal'\u0131n sundu\u011fu ana haber", "meta_lang": "tr", "meta_favicon": "/favicon.ico", "meta_data": {"fb": {"pages": 212490682124438, "app_id": 183808045154838}, "keywords": "Fatih, Portakal'\u0131n, sundu\u011fu, ana, haber, program\u0131na, 3, kez, durdurma, cezas\u0131, FAT\u0130H, PORTAKAL'IN, SUNDU\u011eU, ANA, HABER, PROGRAMINA, 3, KEZ, DURDURMA, CEZASI", "description": "FAT\u0130H PORTAKAL'IN SUNDU\u011eU ANA HABER PROGRAMINA 3 KEZ DURDURMA CEZASI. RT\u00dcK \u00dcst Kurulu taraf\u0131ndan yap\u0131lan son toplant\u0131da Fatih Portakal'\u0131n sundu\u011fu ana haber", "robots": "NOODP", "Rating": "General", "thumbnail_height": 87, "thumbnail_width": 125, "DC.date.issued": "2020-04-15T16:40:36+02:00", "og": {"site_name": "samanyoluhaber.com", "title": "Fatih Portakal'\u0131n sundu\u011fu ana haber program\u0131na 3 kez durdurma cezas\u0131", "description": "RT\u00dcK \u00dcst Kurulu taraf\u0131ndan yap\u0131lan son toplant\u0131da Fatih Portakal'\u0131n sundu\u011fu ana haber program\u0131na 3 kez yay\u0131n durdurma cezas\u0131 verildi.", "image": "http://image.writeclouds.com/Images/News/20190514/50518758_fatih_portakal.jpg", "url": "http://www.samanyoluhaber.com/fatih-portakalin-sundugu-ana-haber-programina-3-kez-durdurma-cezasi-haberi/1344252/", "type": "article", "article": {"published_time": "2020-04-15T16:40:36Z", "tag": "Fatih, Portakal'\u0131n, sundu\u011fu, ana, haber, program\u0131na, 3, kez, durdurma, cezas\u0131, RT\u00dcK, \u00dcst, Kurulu, taraf\u0131ndan, yap\u0131lan, son, toplant\u0131da, Fatih, Portakal'\u0131n, sundu\u011fu, ana, haber, program\u0131na, 3, kez, yay\u0131n, durdurma, cezas\u0131, verildi.", "section": "News", "author": "Samanyolu Haber"}, "locale": "tr_TR"}, "twitter": {"card": "summary_large_image", "site": "s_habercom", "title": "Fatih Portakal'\u0131n sundu\u011fu ana haber program\u0131na 3 kez durdurma cezas\u0131", "description": "FAT\u0130H PORTAKAL'IN SUNDU\u011eU ANA HABER PROGRAMINA 3 KEZ DURDURMA CEZASI. RT\u00dcK \u00dcst Kurulu taraf\u0131ndan yap\u0131lan son toplant\u0131da Fatih Portakal'\u0131n sundu\u011fu ana haber", "image": "http://image.writeclouds.com/Images/News/20190514/50518758_fatih_portakal.jpg"}}, "canonical_link": "http://www.samanyoluhaber.com/fatih-portakalin-sundugu-ana-haber-programina-3-kez-durdurma-cezasi-haberi/1344252/"}