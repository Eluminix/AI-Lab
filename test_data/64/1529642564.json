{"source_url": "https://www.magnapolonia.org", "url": "https://www.magnapolonia.org/gigantyczny-wzrost-cen-maseczek-i-srodkow-do-dezynfekcji-we-wloszech/", "title": "Gigantyczny wzrost cen maseczek i \u015brodk\u00f3w do dezynfekcji we W\u0142oszech", "top_image": "https://www.magnapolonia.org/wp-content/uploads/2020/01/Koronawirus-straszy-w-Europie.-Potwierdzono-kolejne-przypadki-zakazenia_article.jpg", "meta_img": "https://www.magnapolonia.org/wp-content/uploads/2020/01/Koronawirus-straszy-w-Europie.-Potwierdzono-kolejne-przypadki-zakazenia_article.jpg", "images": ["https://www.magnapolonia.org/wp-content/themes/editorial-magna/images/reklama_top.png?v=1727271400", "https://www.magnapolonia.org/wp-content/plugins/ultimate-social-media-icons/images/responsive-icon/Follow.png", "https://www.magnapolonia.org/wp-content/plugins/ultimate-social-media-icons/images/responsive-icon/Pinterest.svg", "https://www.magnapolonia.org/wp-content/uploads/2025/01/zhostii-e1737040361168.png", "https://www.magnapolonia.org/wp-content/themes/editorial-magna/images/reklama_top.png?v=1", "https://www.magnapolonia.org/wp-content/uploads/2020/01/Koronawirus-straszy-w-Europie.-Potwierdzono-kolejne-przypadki-zakazenia_article.jpg", "https://www.magnapolonia.org/wp-content/plugins/ultimate-social-media-icons/images/responsive-icon/Twitter.svg", "https://www.magnapolonia.org/wp-content/plugins/ultimate-social-media-icons/images/responsive-icon/facebook.svg", "https://www.magnapolonia.org/wp-content/themes/editorial-magna/images/logo.png", "https://www.magnapolonia.org/wp-content/uploads/2025/05/wsparcimaj24-1024x1024.png", "https://www.magnapolonia.org/wp-content/uploads/2024/09/baner_strona-39.jpeg"], "movies": [], "text": "Nawet o 1700 proc. podro\u017ca\u0142y we W\u0142oszech \u015brodki dezynfekcyjne i maseczki ochronne z powodu alertu wywo\u0142anego przez koronawirusa \u2013 ostrzega organizacja obrony praw konsument\u00f3w.\n\nW ci\u0105gu ostatnich kilku dni stwierdzono ponad 150 przypadk\u00f3w zachorowa\u0144 z powodu koronawirusa. Zmar\u0142y trzy osoby. Liczba chorych stale ro\u015bnie, a w wielu rejonach kraju ludzie zacz\u0119li masowo kupowa\u0107 \u015brodki dezynfekuj\u0105ce do r\u0105k i maseczki ochronne. Zaczyna ich brakowa\u0107 w sprzeda\u017cy.\n\nHandel nimi kwitnie natomiast w internecie, gdzie popyt na takie artyku\u0142y wci\u0105\u017c ro\u015bnie \u2013 zauwa\u017cy\u0142o konsumenckie stowarzyszenie Codacons. Jego dzia\u0142acze przygotowali zawiadomienie do prokuratury i Gwardii Finansowej w zwi\u0105zku z licznymi przypadkami spekulacji w sieci.\n\n\u201eProdukty zwi\u0105zane z kryzysem z koronawirusem w tle osi\u0105gaj\u0105 astronomiczne ceny\u201d \u2013 powiedzia\u0142 prezes Codacons Carlo Rienzi, cytowany przez media. Poda\u0142 przyk\u0142ad popularnego p\u0142ynu do dezynfekcji r\u0105k, kt\u00f3ry w sklepie kosztuje 3 euro. W sieci osi\u0105ga za\u015b w tych dniach cen\u0119 ponad 22 euro, co oznacza podwy\u017ck\u0119 o 650 proc.\n\nJeszcze bardziej zdro\u017ca\u0142y zwyk\u0142e maseczki ochronne. Przed obecnym rozwojem choroby sprzedawane by\u0142y w cenie 10 eurocent\u00f3w za sztuk\u0119, teraz kosztuj\u0105 prawie 1,80 euro.\n\n/TVP Info/\n\nWspieraj niezale\u017cne wydawnictwo: Czy jest jeszcze nar\u00f3d polski?\n\n\n\n\n\nWspieraj Fundacj\u0119 Magna Polonia! \ud83c\uddf5\ud83c\uddf1 Maj 2025 Potrzebujemy : 15 000 z\u0142, zebrali\u015bmy: 3895,98 z\u0142. Masz \u015bwiadomo\u015b\u0107 tego jak wa\u017cne jest przetrwanie niezale\u017cnych o\u015brodk\u00f3w medialnych? Nie zwlekaj wi\u0119c, wspieraj nas ju\u017c od teraz. Uwa\u017casz, \u017ce robimy dobr\u0105 robot\u0119? Nie czekaj zatem do jutra, wspieraj nas od dzisiaj. 30 z\u0142 50 z\u0142 100 z\u0142 Inna kwota Zobacz kto wpar\u0142 nas tym miesi\u0105cu: Tutaj", "keywords": [], "meta_keywords": [""], "tags": [], "authors": ["W K"], "publish_date": "Mon Feb 24 07:11:34 2020", "summary": "", "article_html": "", "meta_description": "Nawet o 1700 proc. podro\u017ca\u0142y we W\u0142oszech \u015brodki dezynfekcyjne i maseczki ochronne z powodu alertu wywo\u0142anego przez koronawirusa \u2013 ostrzega organizacja obrony praw konsument\u00f3w. W ci\u0105gu ostatnich kilku dni stwierdzono ponad 150 przypadk\u00f3w zachorowa\u0144 z powodu koronawirusa. Zmar\u0142y trzy osoby. Liczba chorych stale ro\u015bnie, a w wielu rejonach kraju ludzie zacz\u0119li masowo kupowa\u0107 \u015brodki dezynfekuj\u0105ce", "meta_lang": "pl", "meta_favicon": "https://www.magnapolonia.org/wp-content/themes/editorial-magna/images/favicon.ico", "meta_data": {"viewport": "width=device-width, initial-scale=1", "description": "Nawet o 1700 proc. podro\u017ca\u0142y we W\u0142oszech \u015brodki dezynfekcyjne i maseczki ochronne z powodu alertu wywo\u0142anego przez koronawirusa \u2013 ostrzega organizacja obrony praw konsument\u00f3w. W ci\u0105gu ostatnich kilku dni stwierdzono ponad 150 przypadk\u00f3w zachorowa\u0144 z powodu koronawirusa. Zmar\u0142y trzy osoby. Liczba chorych stale ro\u015bnie, a w wielu rejonach kraju ludzie zacz\u0119li masowo kupowa\u0107 \u015brodki dezynfekuj\u0105ce", "robots": "max-image-preview:large", "author": "W K", "generator": "WordPress 6.8.1", "og": {"locale": "pl_PL", "site_name": "Magna Polonia", "type": "article", "title": "Gigantyczny wzrost cen maseczek i \u015brodk\u00f3w do dezynfekcji we W\u0142oszech", "description": "Nawet o 1700 proc. podro\u017ca\u0142y we W\u0142oszech \u015brodki dezynfekcyjne i maseczki ochronne z powodu alertu wywo\u0142anego przez koronawirusa \u2013 ostrzega organizacja obrony praw konsument\u00f3w. W ci\u0105gu ostatnich kilku dni stwierdzono ponad 150 przypadk\u00f3w zachorowa\u0144 z powodu koronawirusa. Zmar\u0142y trzy osoby. Liczba chorych stale ro\u015bnie, a w wielu rejonach kraju ludzie zacz\u0119li masowo kupowa\u0107 \u015brodki dezynfekuj\u0105ce [\u2026]", "url": "https://www.magnapolonia.org/gigantyczny-wzrost-cen-maseczek-i-srodkow-do-dezynfekcji-we-wloszech/", "image": "https://www.magnapolonia.org/wp-content/uploads/2020/01/Koronawirus-straszy-w-Europie.-Potwierdzono-kolejne-przypadki-zakazenia_article.jpg"}, "article": {"section": "Wiadomo\u015bci", "published_time": "2020-02-24T07:11:34+00:00", "modified_time": "2020-02-24T07:11:34+00:00", "publisher": "https://www.facebook.com/MagazynMagnaPolonia"}, "twitter": {"card": "summary_large_image", "site": "@magnapolonia", "title": "Gigantyczny wzrost cen maseczek i \u015brodk\u00f3w do dezynfekcji we W\u0142oszech - Magna Polonia", "description": "Nawet o 1700 proc. podro\u017ca\u0142y we W\u0142oszech \u015brodki dezynfekcyjne i maseczki ochronne z powodu alertu wywo\u0142anego przez koronawirusa \u2013 ostrzega organizacja obrony praw konsument\u00f3w. W ci\u0105gu ostatnich kilku dni stwierdzono ponad 150 przypadk\u00f3w zachorowa\u0144 z powodu koronawirusa. Zmar\u0142y trzy osoby. Liczba chorych stale ro\u015bnie, a w wielu rejonach kraju ludzie zacz\u0119li masowo kupowa\u0107 \u015brodki dezynfekuj\u0105ce", "creator": "@magnapolonia", "image": "https://www.magnapolonia.org/wp-content/uploads/2020/01/Koronawirus-straszy-w-Europie.-Potwierdzono-kolejne-przypadki-zakazenia_article.jpg", "label1": "Autor", "data1": "W K", "label2": "Szac. czas czytania", "data2": "1 minuta"}, "follow.it-verification-code-TXk0dDBOcEd0bGJGbXNoalJLSS9lcWhUbEdOQ2s0SFp2S2xFOTJnb293N1FRcG94bHdkc2ZsSkd0cWo1YXhvWUNyZ21BcUtPQUdmT25rOU16cVV5L004dmYrRVRnRUFhczFCRkJPTitsZnczSysxN2gxdWhqVjdsZE5GTjU4d298eEZzYmNTT1VTL0hBekFRNk42b3NpOWZTSERNNEdIR1Ava1k4azBvOWQ1VT0=": "RYBlU9h3veEFJ0twQ22T", "onesignal": "wordpress-plugin"}, "canonical_link": "https://www.magnapolonia.org/gigantyczny-wzrost-cen-maseczek-i-srodkow-do-dezynfekcji-we-wloszech/"}