{"source_url": "https://fakty.interia.pl", "url": "https://fakty.interia.pl/raporty/raport-wybory-prezydenckie-2020/aktualnosci/news-szef-kprm-28-czerwca-najbardziej-prawdopodobnym-terminem-wyb,nId,4494945", "title": "Szef KPRM: 28 czerwca najbardziej prawdopodobnym terminem wybor\u00f3w", "top_image": "https://i.iplsc.com/-/000A46NOUJ9K50KW-C461.jpg", "meta_img": "https://i.iplsc.com/-/000A46NOUJ9K50KW-C461.jpg", "images": ["https://i.iplsc.com/000L1ZOVY16TLIQA-C401.webp", "https://fakty.interia.pl/images/logoInteriaWydaMedium.svg", "https://i.iplsc.com/000L1ZGMC6W2HC84-C401.webp", "https://i.iplsc.com/000L1ZSL3SSJD94U-C401.webp", "https://i.iplsc.com/000KU5CIOM3KLBT7-C401.webp", "https://i.iplsc.com/000L1ZI4Y4N0XTB4-C401.webp", "https://i.iplsc.com/-/000A46NOUJ9K50KW-C461.jpg", "https://i.iplsc.com/0009A6098CYXTC6T-C202-F4.webp", "https://fakty.interia.pl/images/logoWydarzeniaMedium.svg", "https://i.iplsc.com/000A46NOUJ9K50KW-C322-F4.webp", "https://i.iplsc.com/000KI9GSHNS44B9D-C401.webp", "https://i.iplsc.com/000L1ZP60HEJJ530-C401.webp", "https://i.iplsc.com/000L1ZRI31WITLJW-C401.webp"], "movies": [], "text": "Micha\u0142 Dworczyk wyrazi\u0142 nadziej\u0119, \u017ce Senat o wiele szybciej b\u0119dzie procedowa\u0107 now\u0105 ustaw\u0119 w sprawie wybor\u00f3w prezydenckich, kt\u00f3ra zak\u0142ada g\u0142osowanie w lokalach z mo\u017cliwo\u015bci\u0105 oddania g\u0142osu korespondencyjnie.\n\n\"Nie ma merytorycznych powod\u00f3w, merytorycznych przes\u0142anek, aby Senat tak d\u0142ugo zajmowa\u0142 si\u0119 t\u0105 ustaw\u0105. Tu nie chodzi o jakie\u015b skomplikowane analizy\" - podkre\u015bli\u0142 szef KPRM.\n\nJego zdaniem w przypadku poprzedniej ustawy o g\u0142osowaniu korespondencyjnym w Senacie mia\u0142o miejsce celowe wyd\u0142u\u017canie procedury przez marsza\u0142ka Grodzkiego. \"Mam nadziej\u0119, \u017ce tym razem nie ulegnie pan marsza\u0142ek pokusie takiego stricte politycznego i bardzo partykularnego wykorzystania swoich kompetencji\" - doda\u0142.\n\nWybory 28 czerwca?\n\nDopytywany o dat\u0119 przeprowadzenia wybor\u00f3w, Dworczyk zaznaczy\u0142, \u017ce najbardziej prawdopodobnym terminem wydaje si\u0119 28 czerwca.\n\n\"Ale tu, oczywi\u015bcie, decyzja jest po stronie pani marsza\u0142ek Sejmu i pani marsza\u0142ek we w\u0142a\u015bciwym momencie suwerennie t\u0119 decyzj\u0119 podejmie\" - powiedzia\u0142.\n\n\"W kuluarach huczy od plotek\"\n\nSzef KPRM m\u00f3wi\u0142 tak\u017ce o sytuacji w Platformie Obywatelskiej i kandydatce na urz\u0105d prezydenta, wicemarsza\u0142ek Sejmu Ma\u0142gorzacie Kidawie-B\u0142o\u0144skiej. Jak stwierdzi\u0142, \"w kuluarach huczy od plotek\", \u017ce du\u017ca cz\u0119\u015b\u0107 polityk\u00f3w PO chcia\u0142aby zmieni\u0107 kandydata.\n\n\"To jest problem ich obozu politycznego, ale on niestety przek\u0142ada si\u0119 na sytuacj\u0119 w ca\u0142ym parlamencie i w jaki\u015b spos\u00f3b w pa\u0144stwie, poniewa\u017c Platforma, chc\u0105c zmieni\u0107 kandydata, eskaluje sytuacj\u0119, kontestuje ka\u017cde zaproponowane rozwi\u0105zanie\" - powiedzia\u0142 Dworczyk.\n\nWed\u0142ug ministra politycy PO chc\u0105 doprowadzi\u0107 do tego, aby przyj\u0119to rozwi\u0105zania, kt\u00f3re pozwol\u0105 na wymian\u0119 kandydata w najbardziej komfortowej sytuacji z punktu widzenia PO.\n\n\"Konstytucja, ustawy nie s\u0105 tworzone po to, \u017ceby zaspokoi\u0107 oczekiwania Platformy Obywatelskiej i jej polityk\u00f3w, tylko one reguluj\u0105 funkcjonowanie pa\u0144stwa. Nale\u017cy przestrzega\u0107 tych przepis\u00f3w zawartych zar\u00f3wno w konstytucji, jak i w poszczeg\u00f3lnych ustawach. Platforma wydaje si\u0119 jakby coraz cz\u0119\u015bciej o tym zapomina\u0142a, kieruj\u0105c si\u0119 w\u0142asnym, partykularnym interesem politycznym\" - powiedzia\u0142 szef KPRM.\n\nSasin: W czerwcu mog\u0105 si\u0119 odby\u0107 wybory RMF FM RMF", "keywords": [], "meta_keywords": [""], "tags": [], "authors": ["Fot. Andrzej Iwanczuk", "Rmf Fm"], "publish_date": null, "summary": "", "article_html": "", "meta_description": "\"28 czerwca wydaje si\u0119 najbardziej prawdopodobnym terminem wybor\u00f3w prezydenckich, ale ostateczna decyzja nale\u017cy do marsza\u0142ek Sejmu El\u017cbiety Witek\" \u2013", "meta_lang": "pl", "meta_favicon": "/images/app-icons/wydarzenia-app-icon-48x48.png", "meta_data": {"viewport": "initial-scale=1,maximum-scale=1,width=device-width,user-scalable=no", "og": {"title": "Szef KPRM poda\u0142 \"najbardziej prawdopodobny\" termin wybor\u00f3w", "description": "\"28 czerwca wydaje si\u0119 najbardziej prawdopodobnym terminem wybor\u00f3w prezydenckich, ale ostateczna decyzja nale\u017cy do marsza\u0142ek Sejmu El\u017cbiety Witek\" \u2013", "type": "article", "url": "https://wydarzenia.interia.pl/kraj/news-szef-kprm-28-czerwca-najbardziej-prawdopodobnym-terminem-wyb,nId,4494945", "image": {"identifier": "https://i.iplsc.com/-/000A46NOUJ9K50KW-C461.jpg", "alt": "Szef Kancelarii Prezesa Rady Ministr\u00f3w Micha\u0142 Dworczyk", "width": 1280, "height": 674}, "locale": "pl_PL"}, "twitter": {"card": "summary_large_image", "title": "Szef KPRM: 28 czerwca najbardziej prawdopodobnym terminem wybor\u00f3w", "description": "\"28 czerwca wydaje si\u0119 najbardziej prawdopodobnym terminem wybor\u00f3w prezydenckich, ale ostateczna decyzja nale\u017cy do marsza\u0142ek Sejmu El\u017cbiety Witek\" \u2013 podkre\u015bli\u0142 szef Kancelarii Prezesa Rady", "image": {"identifier": "https://i.iplsc.com/-/000A46NOUJ9K50KW-C461.webp", "alt": "Szef Kancelarii Prezesa Rady Ministr\u00f3w Micha\u0142 Dworczyk"}, "site": "https://x.com/int_wydarzenia"}, "dc.language": "PL", "dc.source": "https://wydarzenia.interia.pl", "dc.publisher": "https://interia.pl", "dc.rights": "https://wydarzenia.interia.pl, wszelkie prawa zastrze\u017cone", "geo.region": "PL-MA", "geo.placename": "Krak\u00f3w", "geo.position": "50.0647;19.9450", "description": "\"28 czerwca wydaje si\u0119 najbardziej prawdopodobnym terminem wybor\u00f3w prezydenckich, ale ostateczna decyzja nale\u017cy do marsza\u0142ek Sejmu El\u017cbiety Witek\" \u2013", "theme-color": "#040a18", "robots": "index,follow,max-snippet:-1,max-image-preview:large", "next-head-count": 52}, "canonical_link": "https://wydarzenia.interia.pl/kraj/news-szef-kprm-28-czerwca-najbardziej-prawdopodobnym-terminem-wyb,nId,4494945"}