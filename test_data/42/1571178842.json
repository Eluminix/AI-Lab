{"source_url": "https://finanse.gazetaprawna.pl", "url": "https://finanse.gazetaprawna.pl/artykuly/1467428,miedz-na-lme-w-londynie.html", "title": "Mied\u017a na LME w Londynie dro\u017ceje", "top_image": "https://ocdn.eu/pulscms-transforms/1/XkAk9kuTURBXy9kNWE0YmQ3NS0zYjRiLTQyMGYtYmI1Mi1hZjc4YjM0ZmM1NjIuanBlZ5GVAs0EsADDw94AAaEwAQ", "meta_img": "https://ocdn.eu/pulscms-transforms/1/XkAk9kuTURBXy9kNWE0YmQ3NS0zYjRiLTQyMGYtYmI1Mi1hZjc4YjM0ZmM1NjIuanBlZ5GVAs0EsADDw94AAaEwAQ", "images": ["https://www.facebook.com/tr?id=1931210260437433&ev=PageView&noscript=1", "https://ocdn.eu/gazeta-prawna/infor/icons/icon_mail.svg", "https://ocdn.eu/pulscms-transforms/1/XkAk9kuTURBXy9kNWE0YmQ3NS0zYjRiLTQyMGYtYmI1Mi1hZjc4YjM0ZmM1NjIuanBlZ5GVAs0EsADDw94AAaEwAQ", "https://ocdn.eu/gazeta-prawna/infor/favicon/failure.svg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/pulscms-transforms/1/Z6nk9kuTURBXy9kNWE0YmQ3NS0zYjRiLTQyMGYtYmI1Mi1hZjc4YjM0ZmM1NjIuanBlZ5GVAs0CZwDDw94AAaEwAQ", "https://ocdn.eu/gazeta-prawna/infor/favicon/spinner.svg", "https://ocdn.eu/dziennik/infor/youtube.svg", "https://ocdn.eu/gazeta-prawna/infor/favicon/success.svg"], "movies": [], "text": "Na Comex w Nowym Jorku mied\u017a dro\u017ceje o 2,28 proc. do 2,2680 USD za funt.\n\nAnalitycy wskazuj\u0105, \u017ce pandemia koronawirusa na \u015bwiecie wykazuje oznaki s\u0142abni\u0119cia w wielu najbardziej newralgicznych miejscach, co poprawi\u0142o nastroje globalnych inwestor\u00f3w.\n\nW\u0142ochy, Francja, Niemcy i Hiszpania zanotowa\u0142y ni\u017csze liczby zarejestrowanych nowych przypadk\u00f3w zara\u017cenia koronawirusem.\n\nZ kolei gubernator stanu Nowy Jork Andrew Cuomo wskaza\u0142, \u017ce dane dotycz\u0105ce epidemii koronawirusa mog\u0105 wskazywa\u0107, i\u017c epidemia w tym rejonie osi\u0105ga \"p\u0142askowy\u017c\".\n\nChiny po raz pierwszy od czasu pojawienia si\u0119 koronawirusa nie zg\u0142osi\u0142y nowych przypadk\u00f3w \u015bmierci z powodu tego patogenu.\n\nNa \u015bwiecie tymczasem spada produkcja metali, bo wiele kopalni wstrzyma\u0142o prac\u0119, aby powstrzyma\u0107 rozprzestrzenianie si\u0119 epidemii.\n\n\"Na rynkach og\u00f3lny apetyt na ryzyko jest dosy\u0107 dobry po tym, jak Europa i USA wykaza\u0142y oznaki poprawy w opanowaniu pandemii\" - m\u00f3wi Fan Rui, analityk Guoyuan Futures Co.\n\n\"Notowania miedzi s\u0105 wspierane na dw\u00f3ch frontach - przy rosn\u0105cych zak\u0142\u00f3ceniach w dostaw metalu z kopalni i oczekiwanym wzro\u015bcie popytu na metale w Chinach, gdzie maj\u0105 wzrosn\u0105\u0107 wydatki na infrastruktur\u0119\" - dodaje.\n\nNa zako\u0144czenie poprzedniej sesji cena miedzi na LME wzros\u0142a o 44 USD do 4.884,00 USD za ton\u0119.\n\nW ub. tygodniu mied\u017a na LME stania\u0142a o 14 proc.", "keywords": [], "meta_keywords": [""], "tags": [], "authors": [], "publish_date": "Tue Apr  7 08:09:00 2020", "summary": "", "article_html": "", "meta_description": "Mied\u017a na gie\u0142dzie metali LME w Londynie dro\u017ceje w reakcji na wiele czynnik\u00f3w sprzyjaj\u0105cych handlowi tym metalem. Mied\u017a w dostawach", "meta_lang": "pl", "meta_favicon": "https://ocdn.eu/gazeta-prawna/infor/favicon/faviconRedBelow/apple-icon-57x57.png", "meta_data": {"description": "Mied\u017a na gie\u0142dzie metali LME w Londynie dro\u017ceje w reakcji na wiele czynnik\u00f3w sprzyjaj\u0105cych handlowi tym metalem. Mied\u017a w dostawach", "DC.Identifier": "f8aced6d-f09a-4824-a857-a2a6c1ecafb2", "pkg-uuid": "f8aced6d-f09a-4824-a857-a2a6c1ecafb2", "serviceUuid": "c069aeca-3846-447e-9722-db0753a50d54", "og": {"title": "Mied\u017a na LME w Londynie dro\u017ceje", "image": {"identifier": "https://ocdn.eu/pulscms-transforms/1/XkAk9kuTURBXy9kNWE0YmQ3NS0zYjRiLTQyMGYtYmI1Mi1hZjc4YjM0ZmM1NjIuanBlZ5GVAs0EsADDw94AAaEwAQ", "width": 1200, "type": "image/jpeg"}, "type": "article"}, "article": {"published_time": "2020-04-07 08:09:00+0200"}, "twitter": {"card": "summary_large_image", "title": "Mied\u017a na LME w Londynie dro\u017ceje", "image": "https://ocdn.eu/pulscms-transforms/1/jONktkuTURBXy9kNWE0YmQ3NS0zYjRiLTQyMGYtYmI1Mi1hZjc4YjM0ZmM1NjIuanBlZ5GTBc0EsM0CdA"}, "robots": "index, follow, noarchive, max-image-preview:large", "apple-mobile-web-app-capable": "yes", "mobile-web-app-capable": "yes", "theme-color": "#ffffff", "msapplication-TileColor": "#ffffff", "msapplication-TileImage": "/ms-icon-144x144.png", "viewport": "width=device-width, initial-scale=1, maximum-scale=5, user-scalable=yes"}, "canonical_link": "https://finanse.gazetaprawna.pl/artykuly/1467428,miedz-na-lme-w-londynie.html"}