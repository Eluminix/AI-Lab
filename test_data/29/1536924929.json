{"source_url": "https://wiadomosci.onet.pl", "url": "https://wiadomosci.onet.pl/kraj/wybory-2020-zmarli-na-listach-poparcia-pieciu-kandydatow-na-prezydenta/rr8501p", "title": "Pi\u0119ciu kandydat\u00f3w z podpisami zmar\u0142ych na listach poparcia", "top_image": "https://ocdn.eu/pulscms-transforms/1/s6xk9kpTURBXy8zNmY3YmQyN2Q3M2ZmM2Y0NDBmMDY4ZmQ2NjcxZGRhMi5qcGeTlQMAH80D6M0CMpMJpjI1YjI5MQaTBc0EsM0Cdt4AAaEwAQ/.jpg", "meta_img": "https://ocdn.eu/pulscms-transforms/1/s6xk9kpTURBXy8zNmY3YmQyN2Q3M2ZmM2Y0NDBmMDY4ZmQ2NjcxZGRhMi5qcGeTlQMAH80D6M0CMpMJpjI1YjI5MQaTBc0EsM0Cdt4AAaEwAQ/.jpg", "images": ["https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/yB_k9kpTURBXy80OGYyNTkzZmQwMTI1OTQxYTk5OWI2NTA0NzFiZmI4ZS5qcGeSlQMAzQFpzQ6gzQg7kwXNAeDNAQ7eAAGhMAE", "https://ocdn.eu/pulscms-transforms/1/TOyk9kpTURBXy80ZDY2ZmU5ZGFlNjI0NDY2ZjkzMjgzNTUyMWMxNGRkMS5qcGeSlQMAzNLNGkDNDsSTBc0B4M0BDt4AAaEwAQ", "https://ocdn.eu/pulscms-transforms/1/F8Tk9kpTURBXy82NGEwNzNiNWQ0MTM0MWI0MmY5MDFiMDgzMGY2ODQ3My5qcGeSlQMAzGDNDADNBsCTBcxfO94AAaEwAQ", "https://ocdn.eu/pulscms-transforms/1/s6xk9kpTURBXy8zNmY3YmQyN2Q3M2ZmM2Y0NDBmMDY4ZmQ2NjcxZGRhMi5qcGeTlQMAH80D6M0CMpMJpjI1YjI5MQaTBc0EsM0Cdt4AAaEwAQ/.jpg", "https://ocdn.eu/pulscms-transforms/1/Jn9k9kpTURBXy8xMDQ4MGJjODI5NzJjMTc5ODgzZGYzNzM3ZjRkY2IzYy5qcGeSlQPNAp3NAtbNDivNB_mTBc0B4M0BDt4AAaEwAQ", "https://ocdn.eu/pulscms-transforms/1/QaMk9kuTURBXy85YjQyNTQyNy04YzA1LTQwNDEtYjQ3Yi1jYjJiNzYxN2YyYmYuanBlZ5KVAw7NAmbNCWzNBU-TBcxfO94AAaEwAQ", "https://ocdn.eu/pulscms-transforms/1/LuJk9kpTURBXy8yNGM4ZGUxMTgyNTlhODMyYjI0MTBiYTk4ODAwYzI4YS5qcGeSlQMAzI3NEZTNCeOTBcxfO94AAaEwAQ", "https://ocdn.eu/pulscms-transforms/1/EuFk9kpTURBXy8zNmY3YmQyN2Q3M2ZmM2Y0NDBmMDY4ZmQ2NjcxZGRhMi5qcGeTlQMAH80D6M0CMpMFzQSwzQKkkwmmMjViMjkxBt4AAaEwAQ/.jpg", "https://ocdn.eu/pulscms-transforms/1/dAQk9kpTURBXy8zMGNmM2JiZTFjYTJmNzdjOWIyYWQyMzBjY2RjZjJhNS5qcGeSlQMAzMrNGX3NDlmTBcxfO94AAaEwAQ", "https://ocdn.eu/pulscms-transforms/1/D8Xk9kpTURBXy84ZGYyZjYwMWYwNWYxYTg4NDYyNTZlMmRkNzJhZmMyOC5qcGeSlQMAzITNEH_NCUeTBcxfO94AAaEwAQ", "https://ocdn.eu/pulscms-transforms/1/UFEk9kpTURBXy9lNzI3NGY3M2MxYjI2MjQzNzQ3ZTc5ZTEyZjQ2NjQ2OC5wbmeSlQMAOs0H0M0EZZMFzF873gABoTAB"], "movies": [], "text": "Do Pa\u0144stwowej Komisji Wyborczej zg\u0142osi\u0142o si\u0119 a\u017c 19 komitet\u00f3w wyborczych. Pi\u0119\u0107 z nich za\u0142\u0105czy\u0142o do zawiadomienia o utworzeniu komitetu listy poparcia z podpisami os\u00f3b zmar\u0142ych - podaje \"Rzeczpospolita\".\n\nO trzech wiadomo, bo uchwa\u0142y o wezwaniu do usuni\u0119cia wad zawiadomie\u0144 opublikowa\u0142a PKW. Jednym z nich jest Wojciech Podjacki, lider Ligi Obrony Suwerenno\u015bci. Jego pe\u0142nomocnik z\u0142o\u017cy\u0142 1241 podpis\u00f3w, z czego PKW zakwestionowa\u0142a a\u017c 638, m.in. z powodu 62 podpis\u00f3w os\u00f3b od lat nie\u017cyj\u0105cych.\n\nNa poparcie zmar\u0142ych powo\u0142ywali si\u0119 te\u017c pe\u0142nomocnicy Jana Zbigniewa Potockiego, kt\u00f3ry ju\u017c teraz uwa\u017ca si\u0119 za urz\u0119duj\u0105cego prezydenta w my\u015bl konstytucji kwietniowej, oraz Wies\u0142awa Lewickiego z partii Normalny Kraj. U pierwszego zakwestionowano a\u017c 1320 z 1841 podpis\u00f3w. Znaleziono 35 podpis\u00f3w nieboszczyk\u00f3w. Pe\u0142nomocnik Lewickiego z\u0142o\u017cy\u0142 1138 podpis\u00f3w, z czego zakwestionowano 337. Podpis\u00f3w martwych dusz by\u0142o 15 - czytamy.\n\nZ ustale\u0144 \u201eRzeczpospolitej\" wynika, \u017ce podpisy nie\u017cyj\u0105cych znalaz\u0142y si\u0119 na kartach jeszcze dw\u00f3ch kandydat\u00f3w. Chodzi o eksperta Centrum im. Smitha Andrzeja Voigta (15 nieboszczyk\u00f3w) oraz emerytowanego pu\u0142kownika Agencji Wywiadu Piotra Wro\u0144skiego (trzech zmar\u0142ych). W przypadkach tych dw\u00f3ch kandydat\u00f3w PKW nie wezwa\u0142a do usuni\u0119cia wad, bo po odj\u0119ciu nieprawid\u0142owych podpis\u00f3w wci\u0105\u017c by\u0142o ich co najmniej tysi\u0105c.\n\nInformacje o nieprawid\u0142owo\u015bciach trafi\u0142y do organ\u00f3w \u015bcigania.\n\nWi\u0119cej w \"Rzeczpospolitej\".", "keywords": [], "meta_keywords": [""], "tags": [], "authors": [], "publish_date": "Tue Mar  3 09:19:50 2020", "summary": "", "article_html": "", "meta_description": "Pa\u0144stwowa Komisja Wyborcza zawiadomi\u0142a prokuratur\u0119 oraz prezesa Urz\u0119du Ochrony Danych Osobowych ws. podpis\u00f3w na listach kandydat\u00f3w na prezydenta - informuje \"Rzeczpospolita\". Na listach pi\u0119ciu kandydat\u00f3w znalaz\u0142y si\u0119 podpisy zmar\u0142ych.", "meta_lang": "pl", "meta_favicon": "https://ocdn.eu/wiadomosciucs/favicons/favicon-16x16.png", "meta_data": {"viewport": "width=device-width, initial-scale=1.0, maximum-scale=1.0, user-scalable=no", "referrer": "unsafe-url", "DC.Identifier": "cf92ec54-dd56-42be-aaac-75baf423c6cc", "pkg-uuid": "cf92ec54-dd56-42be-aaac-75baf423c6cc", "detailType": "article", "serviceUuid": "b177a2c9-166f-4113-9b28-185bbe554807", "robots": "max-image-preview:large", "description": "Pa\u0144stwowa Komisja Wyborcza zawiadomi\u0142a prokuratur\u0119 oraz prezesa Urz\u0119du Ochrony Danych Osobowych ws. podpis\u00f3w na listach kandydat\u00f3w na prezydenta - informuje \"Rzeczpospolita\". Na listach pi\u0119ciu kandydat\u00f3w znalaz\u0142y si\u0119 podpisy zmar\u0142ych.", "og": {"title": "Pi\u0119ciu kandydat\u00f3w z podpisami zmar\u0142ych na listach poparcia", "description": "Pa\u0144stwowa Komisja Wyborcza zawiadomi\u0142a prokuratur\u0119 oraz prezesa Urz\u0119du Ochrony Danych Osobowych ws. podpis\u00f3w na listach kandydat\u00f3w na prezydenta - informuje \"Rzeczpospolita\". Na listach pi\u0119ciu kandydat\u00f3w znalaz\u0142y si\u0119 podpisy zmar\u0142ych.", "image": {"identifier": "https://ocdn.eu/pulscms-transforms/1/s6xk9kpTURBXy8zNmY3YmQyN2Q3M2ZmM2Y0NDBmMDY4ZmQ2NjcxZGRhMi5qcGeTlQMAH80D6M0CMpMJpjI1YjI5MQaTBc0EsM0Cdt4AAaEwAQ/.jpg", "width": 1200, "height": 630, "type": "image/jpeg"}, "url": "https://wiadomosci.onet.pl/kraj/wybory-2020-zmarli-na-listach-poparcia-pieciu-kandydatow-na-prezydenta/rr8501p", "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-03-03 09:19:50+0100"}, "fb": {"app_id": 226508470737473, "pages": 185265414715}, "twitter": {"card": "summary_large_image", "description": "Pa\u0144stwowa Komisja Wyborcza zawiadomi\u0142a prokuratur\u0119 oraz prezesa Urz\u0119du Ochrony Danych Osobowych ws. podpis\u00f3w na listach kandydat\u00f3w na prezydenta - informuje \"Rzeczpospolita\". Na listach pi\u0119ciu kandydat\u00f3w znalaz\u0142y si\u0119 podpisy zmar\u0142ych.", "title": "Pi\u0119ciu kandydat\u00f3w z podpisami zmar\u0142ych na listach poparcia", "site": "OnetWiadomosci", "image": "https://ocdn.eu/pulscms-transforms/1/O6xktkpTURBXy8zNmY3YmQyN2Q3M2ZmM2Y0NDBmMDY4ZmQ2NjcxZGRhMi5qcGeSlQMAH80D6M0CMpMFzQSwzQJY"}}, "canonical_link": "https://wiadomosci.onet.pl/kraj/wybory-2020-zmarli-na-listach-poparcia-pieciu-kandydatow-na-prezydenta/rr8501p"}