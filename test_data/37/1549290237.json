{"source_url": "https://nczas.com", "url": "https://nczas.com/2020/03/16/ile-czasu-potrzeba-aby-wyzdrowiec-po-zarazeniu-koronawirusem/", "title": "Ile czasu potrzeba, aby wyzdrowie\u0107 po zara\u017ceniu koronawirusem?", "top_image": "https://nczas.com/wp-content/uploads/2020/03/koronawirus-3.jpg", "meta_img": "https://nczas.com/wp-content/uploads/2020/03/koronawirus-3.jpg", "images": ["https://nczas.com/wp-content/uploads/2025/05/jasnowidz-jackowski-100x70.jpg", "https://nczas.com/wp-content/uploads/2021/06/logo_nczas_najwyzszy_czas_biale.png", "https://nczas.com/wp-content/uploads/2020/03/koronawirus-3-696x464.jpg", "https://nczas.com/wp-content/uploads/2022/09/police-g7d337be55_1920-100x70.jpg", "https://nczas.com/wp-content/uploads/2025/05/islandia-eurowizja-vaeb-roa-ok-100x70.jpg", "https://nczas.com/wp-content/uploads/2025/05/natalia-paczenko-ok-100x70.jpg", "https://nczas.com/wp-content/uploads/2023/10/strefa-gazy-hamas-izrael-wojna-100x70.jpg", "https://nczas.com/wp-content/uploads/2022/11/wybory-urna-100x70.jpg", "https://nczas.com/wp-content/uploads/2025/05/valeria-marquez-meksyk-influencerka-ok-100x70.jpg", "https://nczas.com/wp-content/uploads/2024/07/donald-trump-zamach-ranny-100x70.jpg", "https://nczas.com/wp-content/uploads/2020/03/koronawirus-3.jpg", "https://nczas.com/wp-content/uploads/2024/03/Holownia-100x70.jpg"], "movies": [], "text": "REKLAMA\n\nOd kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem.\n\nMimo rosn\u0105cej liczby zaka\u017ce\u0144 oraz zgon\u00f3w wywo\u0142anych koronawirusem ro\u015bnie te\u017c liczba wyzdrowia\u0142ych. Ju\u017c po\u0142owa z dotychczas zara\u017conych pokona\u0142a chorob\u0119 wywo\u0142an\u0105 COVID-19.\n\nWed\u0142ug danych \u015awiatowej Organizacji Zdrowia wsp\u00f3\u0142czynnik\u00f3w \u015bmiertelno\u015bci wynosi obecnie ok. 3,4 proc. Jednak wci\u0105\u017c ulega zmianie i niebawem mo\u017ce wzrosn\u0105\u0107 albo spa\u015b\u0107.\n\nREKLAMA\n\nNowy koronawirus wyst\u0119puje w dw\u00f3ch szczepach. Popularniejsza jest jego \u0142agodna odmiana, kt\u00f3rej przebieg przypomina objawy przezi\u0119bienia lub grypy.\n\nObjawy w takim wypadku mog\u0105 ust\u0105pi\u0107 ju\u017c po kilku dniach. Natomiast je\u015bli koronawirus zaatakuje p\u0142uca, to trzeba by\u0107 gotowym na d\u0142ugie leczenie.\n\n\u2013 Wyleczenie choroby COVID-19 zajmuje nawet sze\u015b\u0107 tygodni \u2013 powiedzia\u0142 w rozmowie z CNN dr Michael Ryan ze \u015awiatowej Organizacji Zdrowia.\n\nJednak w niekt\u00f3rych przypadkach, szczeg\u00f3lnie drugiego szczepu, leczenie jest d\u0142ugie i intensywne. Osoby z ci\u0119\u017ck\u0105 odmian\u0105 infekcji potrzebuj\u0105 wielu miesi\u0119cy leczenia i musz\u0105 przebywa\u0107 na oddziale intensywnej terapii, gdzie ich funkcje oddechowe wspomagaj\u0105 urz\u0105dzenia do wentylacji p\u0142uc.\n\nZ bada\u0144 Chi\u0144skiego Centrum Kontroli i Zapobiegania Chorobom wynika, \u017ce podatniejsi na koronawirusa s\u0105 ludzie starsi \u2013 szczeg\u00f3lnie z chorobami przewlek\u0142ymi. To r\u00f3wnie\u017c u nich wyst\u0105pienie szczepu gro\u017anego najpewniej oznacza \u015bmier\u0107.\n\nDr Ryan wyja\u015bni\u0142, i\u017c powr\u00f3t do zdrowia oznacza, \u017ce pacjent nie wykazuje ju\u017c objaw\u00f3w i otrzymuje dwa kolejne negatywne wyniki test\u00f3w w odst\u0119pie co najmniej jednego dnia.\n\n\u0179r\u00f3d\u0142o: CNN / Rzeczpospolita", "keywords": [], "meta_keywords": [""], "tags": [], "authors": [], "publish_date": "Mon Mar 16 00:00:00 2020", "summary": "", "article_html": "", "meta_description": "Od kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem. Mimo rosn\u0105cej liczby zaka\u017ce\u0144 oraz zgon\u00f3w wywo\u0142anych koronawirusem ro\u015bnie te\u017c liczba wyzdrowia\u0142ych. Ju\u017c po\u0142owa z dotychczas zara\u017conych pokona\u0142a chorob\u0119 wywo\u0142an\u0105 COVID-19. Wed\u0142ug danych \u015awiatowej Organizacji Zdrowia wsp\u00f3\u0142czynnik\u00f3w \u015bmiertelno\u015bci wynosi obecnie ok. 3,4 proc.\u2026", "meta_lang": "pl", "meta_favicon": "https://nczas.com/wp-content/uploads/2019/12/nczas-logo-76.png", "meta_data": {"viewport": "width=device-width, initial-scale=1.0", "description": "Od kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem. Mimo rosn\u0105cej liczby zaka\u017ce\u0144 oraz zgon\u00f3w wywo\u0142anych koronawirusem ro\u015bnie te\u017c liczba wyzdrowia\u0142ych. Ju\u017c po\u0142owa z dotychczas zara\u017conych pokona\u0142a chorob\u0119 wywo\u0142an\u0105 COVID-19. Wed\u0142ug danych \u015awiatowej Organizacji Zdrowia wsp\u00f3\u0142czynnik\u00f3w \u015bmiertelno\u015bci wynosi obecnie ok. 3,4 proc.\u2026", "robots": "index, follow, max-snippet:-1, max-image-preview:large, max-video-preview:-1", "og": {"url": "https://nczas.com/2020/03/16/ile-czasu-potrzeba-aby-wyzdrowiec-po-zarazeniu-koronawirusem/", "site_name": "NCZAS.COM", "locale": "pl_PL", "type": "article", "title": "Ile czasu potrzeba, aby wyzdrowie\u0107 po zara\u017ceniu koronawirusem? - NCZAS.COM", "description": "Od kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem. Mimo rosn\u0105cej liczby zaka\u017ce\u0144 oraz zgon\u00f3w wywo\u0142anych koronawirusem ro\u015bnie te\u017c liczba wyzdrowia\u0142ych. Ju\u017c po\u0142owa z dotychczas zara\u017conych pokona\u0142a chorob\u0119 wywo\u0142an\u0105 COVID-19. Wed\u0142ug danych \u015awiatowej Organizacji Zdrowia wsp\u00f3\u0142czynnik\u00f3w \u015bmiertelno\u015bci wynosi obecnie ok. 3,4 proc.\u2026", "image": {"identifier": "https://nczas.com/wp-content/uploads/2020/03/koronawirus-3.jpg", "secure_url": "https://nczas.com/wp-content/uploads/2020/03/koronawirus-3.jpg", "width": 1200, "height": 800, "alt": "Koronawirus SARS-CoV-2. Obrazek ilustracyjny. \u0179r\u00f3d\u0142o: pixabay/koronawirusem"}}, "twitter": {"card": "summary_large_image", "title": "Ile czasu potrzeba, aby wyzdrowie\u0107 po zara\u017ceniu koronawirusem? - NCZAS.COM", "description": "Od kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem. Mimo rosn\u0105cej liczby zaka\u017ce\u0144 oraz zgon\u00f3w wywo\u0142anych koronawirusem ro\u015bnie te\u017c liczba wyzdrowia\u0142ych. Ju\u017c po\u0142owa z dotychczas zara\u017conych pokona\u0142a chorob\u0119 wywo\u0142an\u0105 COVID-19. Wed\u0142ug danych \u015awiatowej Organizacji Zdrowia wsp\u00f3\u0142czynnik\u00f3w \u015bmiertelno\u015bci wynosi obecnie ok. 3,4 proc.\u2026", "image": "https://nczas.com/wp-content/uploads/2020/03/koronawirus-3-1024x683.jpg"}}, "canonical_link": "https://nczas.com/2020/03/16/ile-czasu-potrzeba-aby-wyzdrowiec-po-zarazeniu-koronawirusem/"}