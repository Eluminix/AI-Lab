{"source_url": "https://nczas.com", "url": "https://nczas.com/2020/05/03/sad-odrzucil-zadania-pilkarek-feministek-domagajacych-sie-rownej-placy-okazalo-sie-ze-amerykanskie-zawodniczki-zarabiaja-wiecej-niz-zawodnicy/", "title": "S\u0105d odrzuci\u0142 \u017c\u0105dania pi\u0142karek feministek domagaj\u0105cych si\u0119 \u201er\u00f3wnej p\u0142acy\u201d. Okaza\u0142o si\u0119 \u017ce ameryka\u0144skie zawodniczki zarabiaj\u0105 wi\u0119cej ni\u017c zawodnicy", "top_image": "https://nczas.com/wp-content/uploads/2020/05/pi\u0142ka-nozna_reprezentacja_USA.jpg", "meta_img": "https://nczas.com/wp-content/uploads/2020/05/pi\u0142ka-nozna_reprezentacja_USA.jpg", "images": ["https://nczas.com/wp-content/uploads/2025/05/jasnowidz-jackowski-100x70.jpg", "https://nczas.com/wp-content/uploads/2020/05/pi\u0142ka-nozna_reprezentacja_USA.jpg", "https://nczas.com/wp-content/uploads/2025/04/gizela-jagielska-100x70.jpg", "https://nczas.com/wp-content/uploads/2024/11/radoslaw-piwowarczyk-ok-100x70.jpg", "https://nczas.com/wp-content/uploads/2021/06/logo_nczas_najwyzszy_czas_biale.png", "https://nczas.com/wp-content/uploads/2025/05/janusz-korwin-mikke-gasnica-plac-zamkowy-100x70.jpg", "https://nczas.com/wp-content/uploads/2025/05/slawomir-mentzen-konfederacja-krakow-100x70.jpg", "https://nczas.com/wp-content/uploads/2020/05/pi\u0142ka-nozna_reprezentacja_USA-696x464.jpg", "https://nczas.com/wp-content/uploads/2025/04/braun-fritz-skalik-100x70.jpg", "https://nczas.com/wp-content/uploads/2023/04/urna-wyborcza-sondaz-100x70.jpg", "https://nczas.com/wp-content/uploads/2025/05/anna-brylka-krzysztof-bosak-grzegorz-placzek-konfederacja-krakow-100x70.jpg", "https://nczas.com/wp-content/uploads/2024/03/Holownia-100x70.jpg"], "movies": [], "text": "REKLAMA\n\nPi\u0142karki reprezentacji Stan\u00f3w Zjednoczonych domagaj\u0105 si\u0119, by ich wynagrodzenie by\u0142o takie, jak pi\u0142karzy reprezentacji. S\u0105d odrzuci\u0142 ich \u017c\u0105dania wskazuj\u0105c, \u017ce zarabiaj\u0105 wi\u0119cej.\n\nZaraz po zdobyciu mistrzostwa \u015bwiata pi\u0142karki reprezentacji Stan\u00f3w Zjednoczonych zacz\u0119\u0142y domaga\u0107 si\u0119 od federacji wyp\u0142acenia im ogromnych pieni\u0119dzy, bo chc\u0105 by\u0107 op\u0142acane tak, jak m\u0119\u017cczy\u017ani. W sumie \u017c\u0105daj\u0105 66 milion\u00f3w dolar\u00f3w. Zwi\u0105zek jednak odm\u00f3wi\u0142.\n\nPi\u0142karki, kt\u00f3rym przewodzi kapitan reprezentacji Megan Rapinoe \u2013 zdeklarowana feministka i lesbijka, wnios\u0142y wi\u0119c spraw\u0119 do s\u0105du. Domaga\u0142a si\u0119 takiego wynagrodzenia jaki maj\u0105 pi\u0142karze. Ten jednak odrzuci\u0142 ich \u017c\u0105dania.\n\nREKLAMA\n\nOkazuje si\u0119, \u017ce zarabiaj\u0105 one i tak wi\u0119cej, ni\u017c m\u0119\u017cczy\u017ani z reprezentacji USA. S\u0119dzia Gary Klausner wskaza\u0142, \u017ce zawodniczki zarobi\u0142y w tym samym okresie wi\u0119cej ni\u017c zawodnicy. Na to pi\u0142karki odpowiedzia\u0142y, \u017ce owszem zarobi\u0142y wi\u0119cej, bo rozegra\u0142y wi\u0119cej mecz\u00f3w. S\u0119dzia wykaza\u0142 jednak, \u017ce i tak mia\u0142y wi\u0119ksz\u0105 stawk\u0119 za mecz ni\u017c zawodnicy.\n\nKobieca reprezentacja Stan\u00f3w Zjednoczonych odnosi wielkie sukcesy. Zdoby\u0142a ju\u017c 4 medale olimpijskie i 4 mistrzostwa \u015bwiata. Ameryka\u0144scy zawodnicy nie zdobyli za\u015b nic. Nic dziwnego, \u017ce kobiety graja wi\u0119cej skoro startuj\u0105 w wi\u0119kszej liczbie turniej\u00f3w i dalej w rozgrywkach docieraj\u0105.\n\nCo wi\u0119cej okaza\u0142o si\u0119, \u017ce zawodniczki odrzuci\u0142y wcze\u015bniej propozycje federacji, by rozlicza ich wynagrodzenia tak jak zawodnik\u00f3w.\n\nProblem polega jednak na tym \u017ce \u015bwiatowa federacja FIFA p\u0142aci narodowym federacjom pi\u0142karskim znacznie mnie za udzia\u0142 w turniejach kobiecych ni\u017c m\u0119skich. Zwi\u0105zane jest to wprost z przychodami jakie generuj\u0105 mistrzostwa \u015bwiata m\u0119\u017cczyzn i kobiet.\n\nTurniej kobiece maj\u0105 niepor\u00f3wnanie ni\u017csz\u0105 ogl\u0105dalno\u015b\u0107 i to jest pow\u00f3d podstawowy. Amerykanki chcia\u0142yby za\u015b, \u017ceby zap\u0142acono im tyle co dostaliby m\u0119\u017cczy\u017ani, gdyby zdobyli mistrzostwo \u015bwiata.\n\nMegan Rapinoe grozi jednak kolejnymi pozwami. \u201eNigdy nie przestaniemy walczy\u0107 o R\u00d3WNO\u015a\u0106\u201d \u2013 napisa\u0142a na Twitterze.\n\n\u2013 Jeste\u015bmy w szoku i rozczarowane dzisiejsz\u0105 decyzj\u0105, \u017ce za nasz\u0105 ci\u0119\u017ck\u0105 prac\u0119 nie dostajemy r\u00f3wnej p\u0142acy \u2013 o\u015bwiadczy\u0142a rzecznik kobiecej reprezentacji Molly Levinson. \u2013 Jeste\u015bmy pewne i niezachwiane w naszym zaanga\u017cowaniu w zapewnieniu, aby dziewcz\u0119ta i kobiety nie by\u0142y mniej cenione ze wzgl\u0119du na p\u0142e\u0107.", "keywords": [], "meta_keywords": [""], "tags": [], "authors": [], "publish_date": "Sun May  3 00:00:00 2020", "summary": "", "article_html": "", "meta_description": "Pi\u0142karki reprezentacji Stan\u00f3w Zjednoczonych domagaj\u0105 si\u0119, by ich wynagrodzenie by\u0142o takie, jak pi\u0142karzy reprezentacji. S\u0105d odrzuci\u0142 ich \u017c\u0105dania wskazuj\u0105c, \u017ce zarabiaj\u0105 wi\u0119cej. Zaraz po zdobyciu mistrzostwa \u015bwiata pi\u0142karki reprezentacji Stan\u00f3w Zjednoczonych zacz\u0119\u0142y domaga\u0107 si\u0119 od federacji wyp\u0142acenia im ogromnych pieni\u0119dzy, bo chc\u0105 by\u0107 op\u0142acane tak, jak m\u0119\u017cczy\u017ani. W sumie \u017c\u0105daj\u0105\u2026", "meta_lang": "pl", "meta_favicon": "https://nczas.com/wp-content/uploads/2019/12/nczas-logo-76.png", "meta_data": {"viewport": "width=device-width, initial-scale=1.0", "description": "Pi\u0142karki reprezentacji Stan\u00f3w Zjednoczonych domagaj\u0105 si\u0119, by ich wynagrodzenie by\u0142o takie, jak pi\u0142karzy reprezentacji. S\u0105d odrzuci\u0142 ich \u017c\u0105dania wskazuj\u0105c, \u017ce zarabiaj\u0105 wi\u0119cej. Zaraz po zdobyciu mistrzostwa \u015bwiata pi\u0142karki reprezentacji Stan\u00f3w Zjednoczonych zacz\u0119\u0142y domaga\u0107 si\u0119 od federacji wyp\u0142acenia im ogromnych pieni\u0119dzy, bo chc\u0105 by\u0107 op\u0142acane tak, jak m\u0119\u017cczy\u017ani. W sumie \u017c\u0105daj\u0105\u2026", "robots": "index, follow, max-snippet:-1, max-image-preview:large, max-video-preview:-1", "og": {"url": "https://nczas.com/2020/05/03/sad-odrzucil-zadania-pilkarek-feministek-domagajacych-sie-rownej-placy-okazalo-sie-ze-amerykanskie-zawodniczki-zarabiaja-wiecej-niz-zawodnicy/", "site_name": "NCZAS.COM", "locale": "pl_PL", "type": "article", "title": "S\u0105d odrzuci\u0142 \u017c\u0105dania pi\u0142karek feministek domagaj\u0105cych si\u0119 \"r\u00f3wnej p\u0142acy\". Okaza\u0142o si\u0119 \u017ce ameryka\u0144skie zawodniczki zarabiaj\u0105 wi\u0119cej ni\u017c zawodnicy - NCZAS.COM", "description": "Pi\u0142karki reprezentacji Stan\u00f3w Zjednoczonych domagaj\u0105 si\u0119, by ich wynagrodzenie by\u0142o takie, jak pi\u0142karzy reprezentacji. S\u0105d odrzuci\u0142 ich \u017c\u0105dania wskazuj\u0105c, \u017ce zarabiaj\u0105 wi\u0119cej. Zaraz po zdobyciu mistrzostwa \u015bwiata pi\u0142karki reprezentacji Stan\u00f3w Zjednoczonych zacz\u0119\u0142y domaga\u0107 si\u0119 od federacji wyp\u0142acenia im ogromnych pieni\u0119dzy, bo chc\u0105 by\u0107 op\u0142acane tak, jak m\u0119\u017cczy\u017ani. W sumie \u017c\u0105daj\u0105\u2026", "image": {"identifier": "https://nczas.com/wp-content/uploads/2020/05/pi\u0142ka-nozna_reprezentacja_USA.jpg", "secure_url": "https://nczas.com/wp-content/uploads/2020/05/pi\u0142ka-nozna_reprezentacja_USA.jpg", "width": 1200, "height": 800, "alt": "Tobin Heath, Christen Press, Megan Rapinoe, Ali Krieger i Ashlyn Harris - zawodniczki ameryka\u0144skiej reprezentacji pi\u0142ki no\u017cnej. Zdj\u0119cie: Fotos/AdMedia Dostawca: PAP/AdMedia"}}, "twitter": {"card": "summary_large_image", "title": "S\u0105d odrzuci\u0142 \u017c\u0105dania pi\u0142karek feministek domagaj\u0105cych si\u0119 \"r\u00f3wnej p\u0142acy\". Okaza\u0142o si\u0119 \u017ce ameryka\u0144skie zawodniczki zarabiaj\u0105 wi\u0119cej ni\u017c zawodnicy - NCZAS.COM", "description": "Pi\u0142karki reprezentacji Stan\u00f3w Zjednoczonych domagaj\u0105 si\u0119, by ich wynagrodzenie by\u0142o takie, jak pi\u0142karzy reprezentacji. S\u0105d odrzuci\u0142 ich \u017c\u0105dania wskazuj\u0105c, \u017ce zarabiaj\u0105 wi\u0119cej. Zaraz po zdobyciu mistrzostwa \u015bwiata pi\u0142karki reprezentacji Stan\u00f3w Zjednoczonych zacz\u0119\u0142y domaga\u0107 si\u0119 od federacji wyp\u0142acenia im ogromnych pieni\u0119dzy, bo chc\u0105 by\u0107 op\u0142acane tak, jak m\u0119\u017cczy\u017ani. W sumie \u017c\u0105daj\u0105\u2026", "image": "https://nczas.com/wp-content/uploads/2020/05/pi\u0142ka-nozna_reprezentacja_USA-1024x683.jpg"}}, "canonical_link": "https://nczas.com/2020/05/03/sad-odrzucil-zadania-pilkarek-feministek-domagajacych-sie-rownej-placy-okazalo-sie-ze-amerykanskie-zawodniczki-zarabiaja-wiecej-niz-zawodnicy/"}