{"source_url": "https://it.blastingnews.com", "url": "https://it.blastingnews.com/cronaca/2020/03/yemen-camerun-filippine-e-siria-accolgono-linvito-dellonu-di-cessare-il-fuoco-003100275.html", "title": "Yemen, Camerun, Filippine e Siria accolgono l'invito dell'ONU di cessare il fuoco", "top_image": "https://staticr1.blastingcdn.com/media/photogallery/2020/3/27/os/b_1200x630x82/i-paesi-in-guerra-stanno-accogliendo-con-favore-i-proclami-di-pace-dellonu_2427671.jpg", "meta_img": "https://staticr1.blastingcdn.com/media/photogallery/2020/3/27/os/b_1200x630x82/i-paesi-in-guerra-stanno-accogliendo-con-favore-i-proclami-di-pace-dellonu_2427671.jpg", "images": ["https://staticr1.blastingcdn.com/media/authors/ba_45x45/profile/7/773/profile_7773661_1585058474.jpg", "https://staticr1.blastingcdn.com/media/photogallery/2025/5/15/660x290/b_160x130x82/il-fotomontaggio-lasciato-sul-cancello-di-casa-poggi-dalle-gemelle-cappa-poco-dopo-il-delitto-di-chiara_3117726.jpg", "https://staticr1.blastingcdn.com/media/photogallery/2025/5/15/660x290/b_160x130x82/il-cast-di-tradimento-nellultima-scena-screenshot-aldatmak-c-atv_3117654.jpg", "https://staticr1.blastingcdn.com/media/authors/ba_45x45/profile/0/3/profile_3085_1574845090.jpg", "https://staticr1.blastingcdn.com/media/photogallery/2020/3/27/660x290/b_502x220x82/i-paesi-in-guerra-stanno-accogliendo-con-favore-i-proclami-di-pace-dellonu_2427671.jpg", "https://staticr1.blastingcdn.com/p/4/2020/03/28/v_640x360/61256242-5561-488f-938e-99abc5f179b1.jpg", "https://staticr1.blastingcdn.com/media/authors/ba_45x45/profile/4/559/profile_4559689_1507826274.jpg", "https://staticr1.blastingcdn.com/media/photogallery/2025/5/14/660x290/b_160x130x82/veicolo-dei-carabinieri-c-facebook-carabinieri_3117504.jpg", "https://staticr1.blastingcdn.com/media/photogallery/2020/3/27/os/b_1200x630x82/i-paesi-in-guerra-stanno-accogliendo-con-favore-i-proclami-di-pace-dellonu_2427671.jpg", "https://sb.scorecardresearch.com/p?c1=2&c2=17805153&cv=2.0&cj=1"], "movies": [], "text": "Sono molti i Paesi che nelle ultime ore stanno decidendo di accogliere con favore gli appelli fatti dall\u2019ONU di deporre le armi. Il Coronavirus, dopo aver scosso tutto il mondo con la sua ascesa repentina, sembra avere, in questo caso, anche degli aspetti positivi: Yemen, Camerun, Filippine e Siria fino ad oggi erano Paesi costantemente sul piede di guerra, dilaniati dai tanti conflitti interni e le numerose sommosse. Ma finalmente inizia a vedersi uno spiraglio di pace, all\u2019ombra della pandemia che sta coinvolgendo anche le loro vite.\n\nL'appello dell\u2019ONU\n\n\u201cDa oggi chiedo di deporre le armi e di cessare il fuoco immediatamente in tutto il mondo. \u00c8 tempo di bloccare ogni conflitto per concentrarsi tutti quanti sulla lotta al Covid-19\u201d. Era luned\u00ec scorso quando il Segretario Generale dell\u2019ONU, Antonio Guterres, si esprimeva con queste parole in un messaggio video riportato sul suo profilo Twitter e poi pubblicato sul sito dell'Organizzazione. Parole chiare che rapidamente hanno fatto il giro del mondo e che nelle ultime ore stanno iniziando a raccogliere i primi frutti.\n\nRisposte positive dallo Yemen e dal Camerun\n\nLe prime risposte positive giungono dallo Yemen, dove fino ad oggi c'\u00e8 stata la guerra civile e la continua lotta tra la milizia yemenita e le truppe dell'Arabia Saudita.\n\n\u201cSono entusiasta che il Governo dello Yemen abbia accolto in modo positivo le parole del Segretario Generale per un cessate il fuoco\u201d, ha dichiarato Martin Griffiths, inviato dell'Onu nello Yemen, tramite l\u2019account ufficiale del suo ufficio su Twitter. \u201cQuesti appelli richiedono che gli scontri militari si fermino e dare priorit\u00e0 a proteggere gli yemeniti dalla diffusione del virus\u201d, ha inoltre aggiunto.\n\nUN Special Envoy Martin Griffiths: \"I was heartened to see the positive responses to the Secretary-General's call for a ceasefire from both the Government of Yemen and Ansar Allah. I expect the parties to adhere to their words and put the interest of the Yemeni people above all.\" \u2014 UN Special Envoy for Yemen (@OSE_Yemen) March 26, 2020\n\nAnche il Camerun sembra aver accolto chiaramente il messaggio dell\u2019ONU.\n\nQuesti territori hanno visto per molti anni il sanguinoso conflitto tra i francofoni e i secessionisti anglofoni. Infatti, la milizia separatista anglofona, per permettere alle persone di essere sottoposte ai test per il coronavirus, ha annunciato una tregua. Le Forze di difesa del Camerun meridionale (Socadef) hanno affermato che questa tregua durer\u00e0 14 giorni.\n\nFilippine e Siria\n\nSituazione simile alle precedenti sta accadendo nelle Filippine. Fino ad oggi il Partito comunista e il Governo del paese sono stati costantemente sul piede di guerra a causa della povert\u00e0 e la mancanza di un governo realmente democratico. Mentre ora stanno valutando l\u2019ipotesi di una tregua per concentrarsi a pieno regime sulla lotta al virus. Sulla stessa onda anche la Siria, dove le Forze democratiche (SDF) si sono dichiarate favorevoli ad una tregua delle azioni militari nel nord-est del paese.", "keywords": [], "meta_keywords": [""], "tags": ["Coronavirus", "Offerte di lavoro", "Serie TV", "Anticipazioni Tv"], "authors": ["Leggi Di Pi\u00f9 Sullo Stesso Argomento Da Andrea Cicala", "L Europa Piange Le Giovani Vittime Del Coronavirus", "In Belgio Muore Una Bambina Di Anni", "Zoom", "L App Del Momento Per Fare Videochiamate", "La Privacy Sarebbe A Rischio", "Chiellini Va Dalla Juventus", "'Tagli Di Uno O Due Mesi Dello Stipendio'"], "publish_date": "Sat Mar 28 08:55:20 2020", "summary": "", "article_html": "", "meta_description": "Dallo Yemen al Camerun, fino alle Filippine e la Siria: i paesi in guerra accolgono con favore gli appelli alla pace fatti dall\u2019ONU nei giorni scorsi.", "meta_lang": "it", "meta_favicon": "https://srs1.blastingcdn.com/images/apple-touch-icons/touch-icon-iphone.png", "meta_data": {"robots": "follow, max-image-preview:large", "viewport": "width=device-width, initial-scale=1, maximum-scale=5", "description": "Dallo Yemen al Camerun, fino alle Filippine e la Siria: i paesi in guerra accolgono con favore gli appelli alla pace fatti dall\u2019ONU nei giorni scorsi.", "news_keywords": "Coronavirus", "fb": {"app_id": 459022437543956, "pages": 556225464427184}, "og": {"type": "article", "site_name": "Blasting News", "url": "https://it.blastingnews.com/cronaca/2020/03/yemen-camerun-filippine-e-siria-accolgono-linvito-dellonu-di-cessare-il-fuoco-003100275.html", "locale": "it_IT", "title": "Yemen, Camerun, Filippine e Siria accolgono l'invito dell'ONU di cessare il fuoco", "image": {"identifier": "https://staticr1.blastingcdn.com/media/photogallery/2020/3/27/os/b_1200x630x82/i-paesi-in-guerra-stanno-accogliendo-con-favore-i-proclami-di-pace-dellonu_2427671.jpg", "type": "image/jpeg", "width": 1200, "height": 630, "alt": "I paesi in guerra stanno accogliendo con favore i proclami di pace dell'ONU."}, "description": "Dallo Yemen al Camerun, fino alle Filippine e la Siria: i paesi in guerra accolgono con favore gli appelli alla pace fatti dall\u2019ONU nei giorni scorsi.", "determiner": "auto", "rich_attachment": "true", "see_also": "https://it.blastingnews.com/tv-gossip/2025/05/tradimento-trama-finale-salto-temporale-e-oylum-incinta-tolga-e-yesim-muoiono-003910352.html"}, "article": {"publisher": "https://www.facebook.com/BlastingNews/", "section": "Cronaca", "published_time": "2020-03-28T08:55:20+01:00"}, "twitter": {"card": "summary_large_image", "title": "Yemen, Camerun, Filippine e Siria accolgono l'invito dell'ONU di cessare il fuoco", "image": "https://staticr1.blastingcdn.com/media/photogallery/2020/3/27/os/b_1200x630x82/i-paesi-in-guerra-stanno-accogliendo-con-favore-i-proclami-di-pace-dellonu_2427671.jpg", "description": "Dallo Yemen al Camerun, fino alle Filippine e la Siria: i paesi in guerra accolgono con favore gli appelli alla pace fatti dall\u2019ONU nei giorni scorsi....", "url": "https://it.blastingnews.com/cronaca/2020/03/yemen-camerun-filippine-e-siria-accolgono-linvito-dellonu-di-cessare-il-fuoco-003100275.html", "site": "@BlastingNews", "creator": "@BlastingNews"}}, "canonical_link": "https://it.blastingnews.com/cronaca/2020/03/yemen-camerun-filippine-e-siria-accolgono-linvito-dellonu-di-cessare-il-fuoco-003100275.html"}