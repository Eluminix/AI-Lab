{"source_url": "https://www.agenzianova.com", "url": "https://www.agenzianova.com/a/5e3ab6e01d2e23.10309501/2796738/2020-02-05/ucraina-funzionari-kiev-smentiscono-ricostruzioni-su-parole-di-pompeo-in-merito-a-perdita-crimea", "title": "Ucraina: funzionari Kiev smentiscono ricostruzioni su parole di Pompeo in merito a \"perdita Crimea\"", "top_image": "https://www.agenzianova.com/themes/agenzianova/images/frontend/social/twitter_image_src.png", "meta_img": "https://www.agenzianova.com/themes/agenzianova/images/frontend/social/twitter_image_src.png", "images": ["https://www.agenzianova.com/themes/agenzianova/images/frontend/frame/header/icon_facebook.gif", "https://www.agenzianova.com/files/html/servizi_italiani/icone/speciale-infrastrutture.jpg", "https://www.agenzianova.com/themes/agenzianova/images/frontend/frame/header/logo.png", "https://www.agenzianova.com/files/html/servizi_italiani/icone/panorama_internazionale.gif", "https://www.agenzianova.com/files/html/servizi_italiani/icone/speciale-energia.jpg", "https://cdn.agenzianova.com/banner/agenzianova/arab_news_new.jpg", "https://www.agenzianova.com/files/html/servizi_italiani/icone/business-news.jpg", "https://cdn.agenzianova.com/html/servizi_italiani/icone/capitolium.gif", "https://www.agenzianova.com/files/html/servizi_italiani/icone/speciale-scuola.jpg", "https://www.agenzianova.com/files/html/servizi_italiani/icone/l_italia_vista_dagli_altri.gif", "https://www.agenzianova.com/files/html/servizi_italiani/icone/difesa_e_sicurezza.gif", "https://cdn.agenzianova.com/html/servizi_italiani/icone/atlantide.gif", "https://www.agenzianova.com/files/html/servizi_italiani/icone/visto_dalla_cina.gif", "https://www.agenzianova.com/files/html/servizi_italiani/icone/panorama_energia.gif", "https://cdn.agenzianova.com/html/servizi_italiani/icone/icona_terra_di_mezzo_32x37.gif", "https://cdn.agenzianova.com/html/servizi_italiani/icone/mezzaluna.gif", "https://cdn.agenzianova.com/html/servizi_italiani/icone/icona_il_punto_32x37.gif", "https://cdn.agenzianova.com/html/servizi_italiani/icone/cuor-d_africa.gif", "https://www.agenzianova.com/themes/agenzianova/images/frontend/frame/header/icon_rss.gif", "https://www.agenzianova.com/files/html/servizi_italiani/icone/panorama_arabo.gif", "https://www.agenzianova.com/themes/agenzianova/images/frontend/frame/header/icon_twitter.gif", "https://www.agenzianova.com/files/html/servizi_italiani/icone/speciale-difesa.jpg", "https://www.agenzianova.com/themes/agenzianova/images/frontend/social/twitter_image_src.png"], "movies": [], "text": "\u00a9 Agenzia Nova - Riproduzione riservata\n\n- Nel corso di un incontro con i funzionari ucraini a Kiev, il segretario di Stato Usa Mike Pompeo non ha mai fatto riferimento alla \u201cperdita della Crimea\u201d. Lo ha dichiarato Emine Dzhaparova, che ha preso parte alla riunione con Pompeo, definendo le indiscrezioni diffuse dai media come una \u201cmanipolazione inaccettabile\u201d. In precedenza \u00e8 emerso come il segretario di Stato avesse definito la Crimea \u201cpersa per sempre\u201d, in riferimento al fatto che la Russia non ridar\u00e0 mai il controllo della penisola all\u2019Ucraina. Allo stesso tempo, Dzhaparova ha affermato che la questione della Crimea \u00e8 stata effettivamente sollevata durante l'incontro. \"La posizione ufficiale degli Stati Uniti \u00e8 chiara, ribadita pi\u00f9 volte a diversi livelli e fissata in numerosi documenti internazionali. Questa posizione non \u00e8 cambiata in alcun modo\", ha continuato la funzionaria ucraina, ripresa dall\u2019agenzia di stampa \u201cUnian\u201d. (Res)", "keywords": [], "meta_keywords": [""], "tags": [], "authors": [], "publish_date": "Wed Feb  5 00:00:00 2020", "summary": "", "article_html": "", "meta_description": "Nel corso di un incontro con i funzionari ucraini a Kiev, il segretario di Stato Usa Mike Pompeo non ha mai fatto riferimento alla \"perdita...", "meta_lang": "it", "meta_favicon": "https://www.agenzianova.com/themes/agenzianova/images/common/favicon.ico", "meta_data": {"generator": "BB", "robots": "index, follow", "title": "Ucraina: funzionari Kiev smentiscono ricostruzioni su parole di Pompeo in merito a \"perdita Crimea\"", "description": "Nel corso di un incontro con i funzionari ucraini a Kiev, il segretario di Stato Usa Mike Pompeo non ha mai fatto riferimento alla \"perdita...", "language": "it", "viewport": "width=device-width, height=device-height, user-scalable=no, initial-scale=1.0, minimum-scale=1.0, maximum-scale=1.0", "og": {"locale": "it_IT", "type": "website", "site_name": "Agenzia Nova", "url": "https://www.agenzianova.com/a/5e3ab6e01d2e23.10309501/2796738/2020-02-05/ucraina-funzionari-kiev-smentiscono-ricostruzioni-su-parole-di-pompeo-in-merito-a-perdita-crimea", "title": "Ucraina: funzionari Kiev smentiscono ricostruzioni su parole di Pompeo in merito a \"perdita Crimea\"", "description": "Nel corso di un incontro con i funzionari ucraini a Kiev, il segretario di Stato Usa Mike Pompeo non ha mai fatto riferimento alla \"perdita...", "image": "https://www.agenzianova.com/themes/agenzianova/images/frontend/social/twitter_image_src.png"}, "twitter": {"card": "summary_large_image", "site": "@agenzia_nova", "title": "Ucraina: funzionari Kiev smentiscono ricostruzioni su parole di Pompeo in merito a \"perdita Crimea\"", "description": "Nel corso di un incontro con i funzionari ucraini a Kiev, il segretario di Stato Usa Mike Pompeo non ha mai fatto riferimento alla \"perdita...", "image": "https://www.agenzianova.com/themes/agenzianova/images/frontend/social/twitter_image_src.png"}}, "canonical_link": "https://www.agenzianova.com/a/5e3ab6e01d2e23.10309501/2796738/2020-02-05/ucraina-funzionari-kiev-smentiscono-ricostruzioni-su-parole-di-pompeo-in-merito-a-perdita-crimea"}