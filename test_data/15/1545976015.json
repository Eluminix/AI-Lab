{"source_url": "https://tech.wp.pl", "url": "https://tech.wp.pl/koronawirus-who-oficjalnie-oglasza-pandemie-covid-19-6488085789353601a", "title": "Koronawirus. WHO oficjalnie og\u0142asza pandemi\u0119 COVID-19", "top_image": "https://v.wpimg.pl/aXJ1cy5qTjkrUxVKGgpDLGgLQRBcU016PxNZWxpIVm0yHgdXQgEINS0fExUaQFBsegVaTwBFUHV-AVVLDUFUYXweCBZHHg85PVgRDEZfCygtEx4", "meta_img": "https://v.wpimg.pl/aXJ1cy5qTjkrUxVKGgpDLGgLQRBcU016PxNZWxpIVm0yHgdXQgEINS0fExUaQFBsegVaTwBFUHV-AVVLDUFUYXweCBZHHg85PVgRDEZfCygtEx4", "images": ["https://v.wpimg.pl/aXJ1cy5qTjkrUxVKGgpDLGgLQRBcU016PxNZWxpIVm0yHgdXQgEINS0fExUaQFBsegVaTwBFUHV-AVVLDUFUYXweCBZHHg85PVgRDEZfCygtEx4", "https://v.wpimg.pl/MTU2ZWI0YjU0UCxkZktvIHcIeD4gEmF2IBBgdWYDfGAtA21hZlYkODBAPycmHiomIEI7IDkePTh6Uyo-ZkZ8ezFbKSclUTR7MF84Mi0ffWVkVD80flNgZWAKaXp9BH9teAo8YX8dfjVgU2tif1UvYGMKeCo", "https://v.wpimg.pl/bWlhLmpwTTYNCjpeXwxAI05SbgQZVU51GUp2T19GUG9cEGMJXgASPgEPYh0cWFNnWlh1X0hPUGNBRX1ZSU5SYV1cfkIAFgwzCQUlDF4dEjBOFQ", "https://v.wpimg.pl/MDk4N2FjYiUKVjgBaRFvMEkObFsvSGFmHhZ0EGlZeHQTGyhbKg8_IRtbYFU0Hz0lHERgQipFLDQCGzgDaQ4kNxtYL0tpDyAmDlBhASdZeCENASofdQl8IEYAKwUkR3UgWQVjV3JcLnRSDHlTJVx8ZhY", "https://v.wpimg.pl/ZmM2MzMxdQwsUDtJYgN4GW8IbxMkWnZPOBB3WGJLa1k1A3pMYh4zAShAKAoiVj0fOEIsDT1WKgFiUz0TYg5rQilbPgohGSNCKF8vHylXblV_UHsfLEF3Xi8HKFd5GWxaYFB9HnlVPA4uCisZe0tpXHsAbwc", "https://v.wpimg.pl/ZmM2MzMxdQwsUDtJYgN4GW8IbxMkWnZPOBB3WGJLb101HSsTIR0oCD1dYx0_DSoMOkJjCiFXOx0kHTtLYhwzHj1eLANiHTcPKFZiTnVKOFsoU3RXfhpvCGAGLEx6VThdKQZgHC4bYgsuBH5JfE5oTzA", "https://v.wpimg.pl/Y2VmMTdidlM3DztnSxJ7RnRXbz0NS3UQI093dktabAIuQis9CAwrVyYCYzMWHClTIR1jJAhGOEI_QjtlSw0wQSYBLC1LDDRQMwliZl1YPwQ0DCx5VAppVntZeW0BRGEDMllgNVwMblEzC3xjBl46ECs", "https://v.wpimg.pl/ZXJfd3AudTkrBBIAbg54LGhcRlAxHQUrPgJGH2MAeGJoSQ1eIBI_K2UHAEVuBTY5KQMMXC0RPyoVERQdMgM9ejc", "https://v.wpimg.pl/MjhmZTYwYgsJDyxndgxvHkpXeD0wVWFIHU9gdnZEeFoQQjw9NRI_DxgCdDMrAj0LHx10JDVYLBoBQixldhMkGRgBOy12EiAIDQl1MGlHdF4JVG55bRR5CUVZbGFvWnRdDll3YjxHdFhQCz9iaRF6SBU", "https://v.wpimg.pl/ODBhNjU1YCUjCjhZekptMGBSbAM8E2NmN0p0SHoCenQ6RygDOVQ9ITIHYA0nRD8lNRhgGjkeLjQrRzhbelUmNzIELxN6VCImJwxhXzFTLCckDX9HNAR7dm9cfQllHC10d1hjDDMGLnxyCXhfYAQqZj8", "https://v.wpimg.pl/MjEwMWRhYgskFTtkfRNvHmdNbz47SmFIMFV3dX1beFo9WCs-Pg0_DzUYYzAgHT0LMgdjJz5HLBosWDtmfQwkGTUbLC59DSAIIBNiYjBaeV10Fi56MwkoWWhDdGU2RXVZJhRgbmUKL1h0R3wzM1osSDg", "https://v.wpimg.pl/N2I1ZTk4YVMoUyxnRE9sRmsLeD0CFmIQPBNgdkQHfwYxAG1iRFInXixDPyQEGilAPEE7IxsaPl5mUCo9REJ_HS1YKSQHVTcdLFw4MQ8bLAUsCGphWQZjUH4Ib3lfDX9TZFBpbQgZeAd-Bm02XlF3Ci0BeCk", "https://v.wpimg.pl/MzM4ZWM2YhssVixkYklvDm8OeD4kEGFYOBZgdWIBfE41BW1hYlQkFihGPyciHCoIOEQ7ID0cPRZiVSo-YkR8VSldKSchUzRVKFk4MikdLEh6UThidVRgGSgBbnp5BC8YYA1jYXwffBx-BGlkdVcuTHVVeCo", "https://v.wpimg.pl/YWM4MTkwdjYsVjtnRAx7I28Obz0CVXV1OBZ3dkREbGc1Gys9BxIrMj1bYzMZAik2OkRjJAdYOCckGztlRBMwJD1YLC1EEjQ1KFBiN1JCO2ApDXp5XRE9MmAALm0NWmA0KQJgYwoRODYuDHxtW049dTA", "https://v.wpimg.pl/MTM3N2VmYjUsUTgBeRZvIG8JbFs_T2F2OBF0EHleeGQ1HChbOgg_MT1cYFUkGD01OkNgQjpCLCQkHDgDeQkkJz1fL0t5CCA2KFdhCzBdL2UvBysfYV98bWAHd1RmQC8yLwVjBW8LLmV-BHlXMAl6djA", "https://v.wpimg.pl/MzcyMjI2YhsCGztZZklvDkFDbwMgEGFYFlt3SGYBeEobVisDJVc_HxMWYw07Rz0bFAljGiUdLAoKVjtbZlYkCRMVLBNmVyAYBh1iDCpTeU9VGnxHKAN5Hk5NfF54H3UYBkBgCXpWKElUS39Yf1R4WB4", "https://v.wpimg.pl/ZTljZDJkdTUNCCx3ZRB4IE5QeC0jSXZ2GUhgZmVYb2QURTwtJg4oMRwFdCM4Hio1Gxp0NCZEOyQFRSx1ZQ8zJxwGOz1lDjc2CQ51IXhdaWNZWG9pfA5iMUFePnQoRmI2WlN3InIKPDFVCT52Llo5dhE", "https://v.wpimg.pl/ZDEzMzQydSUkGDtJfgJ4MGdAbxM4W3ZmMFh3WH5Ka3A9S3pMfh8zKCAIKAo-Vz02MAosDSFXKihqGz0Tfg9rayETPgo9GCNrIBcvHzVWYiZ2GXofYht3JXceKVdlS2p2aBh-TGhUaCAjQilLYkpudn1Ibwc", "https://v.wpimg.pl/ZmFjZjc1dQwnCCxZTEp4GWRQeAMKE3ZPM0hgSEwCb10-RTwDD1QoCDYFdA0RRCoMMRp0Gg8eOx0vRSxbTFUzHjYGOxNMVDcPIw51XVcCaQx0X2NHUFJqDGtePwxQHDtff113XAcJYgsnCTxdVlU-Tzs", "https://v.wpimg.pl/MDdlYmYzYiUFDi9edgFvMEZWewQwWGFmEU5jT3ZJfHAcXW5bdhwkKAEePB02VCo2ERw4GilUPShLDSkEdgx8awAFKh01GzRrAQE7CD1VdXdXDzsJaRhgJwAJbUBtQnVySQ44XWBXfiZRWWlaPBgrdwJeexA", "https://v.wpimg.pl/MTg5ZGY0YjUGVyx0dktvIEUPeC4wEmF2EhdgZXYDeGQfGjwuNVU_MRdadCArRT01EEV0NzUfLCQOGix2dlQkJxdZOz52VSA2AlF1JGoDeWUFUW1qYQh-N0oBbSJhHSxgBld3fzwDdWVfDD4hbVR4dho", "https://v.wpimg.pl/d2lydXMuS1MNGxJrYg5GRk5DRjEkV0gQGVteemJEVwJcAV1veFoAHBsJDTUqWxReQ0hVbH1BXQRZTVV1eUVSAFRJUWF7Wg9dHhYKOTocFkcfVw4oKlcZ"], "movies": [], "text": "- W ci\u0105gu ostatnich dw\u00f3ch tygodni liczba przypadk\u00f3w zachorowa\u0144 poza Chinami zwi\u0119kszy\u0142a si\u0119 13-krotnie. WHO bez przerwy monitoruje sytuacj\u0119 i jest powa\u017cnie zaniepokojona zar\u00f3wno alarmuj\u0105cym tempem rozprzestrzeniania si\u0119 oraz powag\u0105 sytuacji - powiedzia\u0142 dyrektor generalny WHO Tedros Adhanom Ghebreyesus. - Uznali\u015bmy, \u017ce COVID-19 ma wszelkie cechy pandemii.\n\nRozwi\u0144\n\n\u015awiatowa Organizacja Zdrowia od kilkunastu dni ostrzega\u0142a o du\u017cy ryzyku, przerodzenia si\u0119 epidemia SARS-CoV-2 w pandemi\u0119. Kilka dni temu wzywali \u015bwiatowe rz\u0105dy, by zintensyfikowa\u0142y dzia\u0142ania, by powstrzyma\u0107 rozprzestrzenianie si\u0119 wirusa - niestety nie wszyscy powa\u017cnie potraktowali zagro\u017cenie.\n\n- Codziennie wzywali\u015bmy kraje do podj\u0119cia pilnych i zdecydowanych dzia\u0142a\u0144. (...) Wszystkie kraje mog\u0105 nadal zmieni\u0107 przebieg tej pandemii, je\u015bli b\u0119d\u0105 wykrywa\u0107, przeprowadza\u0107 testy, leczy\u0107, izolowa\u0107, \u015bledzi\u0107 i mobilizowa\u0107 swoich obywateli - powiedzia\u0142 szef WHO.\n\nJednocze\u015bnie zaznaczy\u0142, \u017ce do tej pory tylko w Chinach i Korei Po\u0142udniowej uda\u0142o si\u0119 powstrzyma\u0107 rozprzestrzenianie si\u0119 wirusa i od kilku tygodniu obserwuje si\u0119 tam spadek ilo\u015bci zachorowa\u0144. W obu tych krajach zosta\u0142y wprowadzone drastyczne ograniczenia, a kwarantannie poddano du\u017c\u0105 cz\u0119\u015b\u0107 obywateli.\n\nZobacz te\u017c: Koronawirus. Jak si\u0119 przed nim uchroni\u0107? Nie wystarczy mycie r\u0105k\n\nWHO wstrzymywa\u0142o si\u0119 z og\u0142oszeniem pandemii, poniewa\u017c do tej kategoryzacji zagro\u017cenia musz\u0105 zosta\u0107 spe\u0142nione trzy g\u0142\u00f3wne warunki: niska \u015bmiertelno\u015b\u0107, niezale\u017cne ogniska chorobowe oraz rozprzestrzenianie si\u0119 wirusa w wielu krajach na \u015bwiecie. O r\u00f3\u017cnicach mi\u0119dzy pandemi\u0105 a epidemi\u0105 mo\u017cecie przeczyta\u0107 wi\u0119cej w naszym wcze\u015bniejszym tek\u015bcie.\n\nDo dzisiaj na ca\u0142ym \u015bwiecie odnotowano 126 259 przypadk\u00f3w zaka\u017cenia SARS-CoV-2, z czego 4637 przypadki zako\u0144czy\u0142y si\u0119 \u015bmierci\u0105. Obecnie najsilniejsze ogniska pandemii obserwujemy we W\u0142oszech i Iranie, gdzie notuje si\u0119 r\u00f3wnie\u017c wysoki wsp\u00f3\u0142czynnik zgon\u00f3w.\n\nW ostatnich dniach uda\u0142o si\u0119 chi\u0144skim badaczom oszacowa\u0107, kt\u00f3re osoby s\u0105 najbardziej nara\u017cone na przegranie walki z koronawirusem. Nie tylko wiek jest w tym przypadku decyduj\u0105cym czynnikiem.", "keywords": [], "meta_keywords": [""], "tags": [], "authors": ["Grupa Wirtualna Polska", "Mateusz Tomczak", "\u0141ukasz Michalik"], "publish_date": "Thu Mar 12 09:44:00 2020", "summary": "", "article_html": "", "meta_description": "Sta\u0142o si\u0119 to, czego obawiano si\u0119 od d\u0142u\u017cszego czasu. WHO oficjalnie og\u0142osi\u0142o, \u017ce mamy do czynienia z pandemi\u0105 COVID-19, choroby wywo\u0142ywanej przez koronawirus z Wuhan. Najnowsze dane pokazuj\u0105, \u017ce liczba...", "meta_lang": "pl", "meta_favicon": "/staticfiles/icons/icon.png", "meta_data": {"viewport": "width=device-width, initial-scale=1", "gaf": "bkuepqcq", "description": "Sta\u0142o si\u0119 to, czego obawiano si\u0119 od d\u0142u\u017cszego czasu. WHO oficjalnie og\u0142osi\u0142o, \u017ce mamy do czynienia z pandemi\u0105 COVID-19, choroby wywo\u0142ywanej przez koronawirus z Wuhan. Najnowsze dane pokazuj\u0105, \u017ce liczba...", "author": "Grupa Wirtualna Polska", "robots": "max-image-preview:large", "og": {"type": "article", "title": "Koronawirus. WHO oficjalnie og\u0142asza pandemi\u0119 COVID-19", "description": "Sta\u0142o si\u0119 to, czego obawiano si\u0119 od d\u0142u\u017cszego czasu. WHO oficjalnie og\u0142osi\u0142o, \u017ce mamy do czynienia z pandemi\u0105 COVID-19, choroby wywo\u0142ywanej przez koronawirus z Wuhan. Najnowsze dane pokazuj\u0105, \u017ce liczba...", "url": "https://tech.wp.pl/koronawirus-who-oficjalnie-oglasza-pandemie-covid-19-6488085789353601a", "site_name": "WP Tech", "locale": "pl_PL", "article": {"tag": "Koronawirus Informator"}, "image": "https://v.wpimg.pl/aXJ1cy5qTjkrUxVKGgpDLGgLQRBcU016PxNZWxpIVm0yHgdXQgEINS0fExUaQFBsegVaTwBFUHV-AVVLDUFUYXweCBZHHg85PVgRDEZfCygtEx4"}, "article": {"published_time": "2020-03-12T09:44:00.000Z", "modified_time": "2020-04-07T10:05:29.000Z"}, "twitter": {"card": "summary_large_image", "description": "Sta\u0142o si\u0119 to, czego obawiano si\u0119 od d\u0142u\u017cszego czasu. WHO oficjalnie og\u0142osi\u0142o, \u017ce mamy do czynienia z pandemi\u0105 COVID-19, choroby wywo\u0142ywanej przez koronawirus z Wuhan. Najnowsze dane pokazuj\u0105, \u017ce liczba...", "site": "@TechnologieWP", "image": "https://v.wpimg.pl/aXJ1cy5qTjkrUxVKGgpDLGgLQRBcU016PxNZWxpIVm0yHgdXQgEINS0fExUaQFBsegVaTwBFUHV-AVVLDUFUYXweCBZHHg85PVgRDEZfCygtEx4"}, "fb": {"app_id": 124006764369210, "pages": 204153062611}, "breakpoints": "629, 1139, 1365", "content-width": "device-width, 630, 980, 1280", "mobile-web-app-capable": "yes", "apple-mobile-web-app-capable": "yes", "apple-mobile-web-app-status-bar-style": "black-translucent", "theme-color": "var(--color-brand)"}, "canonical_link": "https://tech.wp.pl/koronawirus-who-oficjalnie-oglasza-pandemie-covid-19,6488085789353601a"}