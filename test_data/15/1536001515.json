{"source_url": "https://fakty.interia.pl", "url": "https://fakty.interia.pl/raporty/raport-koronawirus-chiny/aktualnosci/news-koronawirus-w-portugalii-potwierdzono-dwa-pierwsze-przypadki,nId,4358128", "title": "Koronawirus w Portugalii. Potwierdzono dwa pierwsze przypadki", "top_image": "https://i.iplsc.com/-/0009SS2YC15KIVTK-C461.jpg", "meta_img": "https://i.iplsc.com/-/0009SS2YC15KIVTK-C461.jpg", "images": ["https://i.iplsc.com/000L005FYVK8FG1S-C401.webp", "https://i.iplsc.com/-/0009SS2YC15KIVTK-C461.jpg", "https://fakty.interia.pl/images/logoInteriaWydaMedium.svg", "https://i.iplsc.com/000KZZPMSB70F7OT-C401.webp", "https://i.iplsc.com/0009SS2YC15KIVTK-C322-F4.webp", "https://fakty.interia.pl/images/logoWydarzeniaMedium.svg", "https://i.iplsc.com/0009A6098CYXTC6T-C202-F4.webp", "https://i.iplsc.com/000L001XJFLNHH1M-C401.webp", "https://i.iplsc.com/000KZZRFOWLBOJOQ-C401.webp", "https://i.iplsc.com/0009VUDMG5FP95YF-C322-F4.webp", "https://i.iplsc.com/000KZZM5RH8LD393-C401.webp", "https://i.iplsc.com/000KZZUVP6Q8X1CM-C401.webp", "https://i.iplsc.com/000KZZUQKVPWE963-C401.webp", "https://i.iplsc.com/000KZZZOA89NLXWS-C401.webp"], "movies": [], "text": "Obaj zaka\u017ceni koronawirusem podr\u00f3\u017cowali w ostatnich dniach po Europie. Pierwszy to 60-letni lekarz, kt\u00f3ry przebywa\u0142 w lutym we W\u0142oszech, drugi za\u015b to 33-letni m\u0119\u017cczyzna, kt\u00f3ry podr\u00f3\u017cowa\u0142 po Hiszpanii.\n\nW\u0142adze Portugalii i Hiszpanii potwierdzaj\u0105, \u017ce prowadz\u0105 r\u00f3wnie\u017c dochodzenie w sprawie zaka\u017cenia koronawirusem 70-letniego chilijskiego pisarza Luisa Sepulvedy, rezyduj\u0105cego w hiszpa\u0144skiej Asturii. Po powrocie do Hiszpanii z organizowanych w dystrykcie Porto targach ksi\u0105\u017cki zosta\u0142 on hospitalizowany z powodu zaka\u017cenia koronawirusem.\n\nW poniedzia\u0142ek rano portugalskie ministerstwo zdrowia potwierdzi\u0142o, \u017ce dwutygodniowej kwarantannie zosta\u0142o ju\u017c poddanych czterech pracownik\u00f3w wydawnictwa Porto Editora, kt\u00f3rzy mieli kontakt z Sepulved\u0105.\n\nW niedziel\u0119 wieczorem rz\u0105dowa agenda Generalna Dyrekcja Zdrowia (DGS) w Lizbonie zaapelowa\u0142a do os\u00f3b, kt\u00f3re mia\u0142y kontakt ze znanym pisarzem do zg\u0142aszania si\u0119 na ca\u0142odobow\u0105 infolini\u0119 tej instytucji w celu ustalenia grona os\u00f3b potencjalnie zainfekowanych koronawirusem. Dotychczas cz\u0119\u015b\u0107 portugalskich komentator\u00f3w wskazywa\u0142a, \u017ce Sepulveda zarazi\u0142 si\u0119 Covid-19 w Hiszpanii, gdzie zainfekowanych jest ju\u017c 86 os\u00f3b.\n\nNarodowy Instytut Zdrowia opublikowa\u0142 skan spod mikroskopu wirusa SARS-CoV-2, wyizolowanego od zara\u017conego pacjenta NIAID- RML/NATIONAL INSTITUTES OF HEALTH PAP/EPA\n\nW poniedzia\u0142ek portugalski rz\u0105d Antonia Costy poinformowa\u0142 o planie ograniczenia mo\u017cliwo\u015bci rozprzestrzeniania si\u0119 koronawirusa poprzez m.in. skierowanie cz\u0119\u015bci urz\u0119dnik\u00f3w pa\u0144stwowych i samorz\u0105dowych do pracy w domach. Mieliby oni wykonywa\u0107 prac\u0119 za po\u015brednictwem internetu bez utraty prawa do ca\u0142o\u015bci pensji.\n\nJak prawid\u0142owo my\u0107 r\u0119ce? Koniecznie pos\u0142uchaj! RMF FM RMF", "keywords": [], "meta_keywords": [""], "tags": [], "authors": ["Niaid- Rml National Institutes Of Health", "Rmf Fm"], "publish_date": null, "summary": "", "article_html": "", "meta_description": "W poniedzia\u0142ek rano w\u0142adze sanitarne Portugalii potwierdzi\u0142y dwa pierwsze przypadki koronawirusa w tym kraju. Zaka\u017ceni Covid-19 m\u0119\u017cczy\u017ani znajduj\u0105 si\u0119", "meta_lang": "pl", "meta_favicon": "/images/app-icons/wydarzenia-app-icon-48x48.png", "meta_data": {"viewport": "initial-scale=1,maximum-scale=1,width=device-width,user-scalable=no", "og": {"title": "Wirus w kolejnym kraju. Chorzy podr\u00f3\u017cowali po Europie", "description": "W poniedzia\u0142ek rano w\u0142adze sanitarne Portugalii potwierdzi\u0142y dwa pierwsze przypadki koronawirusa w tym kraju. Zaka\u017ceni Covid-19 m\u0119\u017cczy\u017ani znajduj\u0105 si\u0119", "type": "article", "url": "https://wydarzenia.interia.pl/koronawirus/news-koronawirus-w-portugalii-potwierdzono-dwa-pierwsze-przypadki,nId,4358128", "image": {"identifier": "https://i.iplsc.com/-/0009SS2YC15KIVTK-C461.jpg", "alt": "Koronawirus z Chin; zdj. ilustracyjne", "width": 1280, "height": 674}, "locale": "pl_PL"}, "twitter": {"card": "summary_large_image", "title": "Koronawirus w Portugalii. Potwierdzono dwa pierwsze przypadki", "description": "W poniedzia\u0142ek rano w\u0142adze sanitarne Portugalii potwierdzi\u0142y dwa pierwsze przypadki koronawirusa w tym kraju. Zaka\u017ceni Covid-19 m\u0119\u017cczy\u017ani znajduj\u0105 si\u0119 w dw\u00f3ch szpitalach w Porto -", "image": {"identifier": "https://i.iplsc.com/-/0009SS2YC15KIVTK-C461.webp", "alt": "Koronawirus z Chin; zdj. ilustracyjne"}, "site": "https://x.com/int_wydarzenia"}, "dc.language": "PL", "dc.source": "https://wydarzenia.interia.pl", "dc.publisher": "https://interia.pl", "dc.rights": "https://wydarzenia.interia.pl, wszelkie prawa zastrze\u017cone", "geo.region": "PL-MA", "geo.placename": "Krak\u00f3w", "geo.position": "50.0647;19.9450", "description": "W poniedzia\u0142ek rano w\u0142adze sanitarne Portugalii potwierdzi\u0142y dwa pierwsze przypadki koronawirusa w tym kraju. Zaka\u017ceni Covid-19 m\u0119\u017cczy\u017ani znajduj\u0105 si\u0119", "theme-color": "#040a18", "robots": "index,follow,all,noarchive,max-snippet:-1,max-image-preview:large", "next-head-count": 53}, "canonical_link": "https://wydarzenia.interia.pl/koronawirus/news-koronawirus-w-portugalii-potwierdzono-dwa-pierwsze-przypadki,nId,4358128"}