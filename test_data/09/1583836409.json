{"source_url": "https://tvn24.pl", "url": "https://tvn24.pl/swiat/koronawirus-we-francji-patogen-przedostal-sie-do-ujec-wody-ktora-myje-sie-ulice-i-podlewa-ogrodki-4561017?source=rss", "title": "Koronawirus w Pary\u017cu przedosta\u0142 si\u0119 do uj\u0119\u0107 wody, kt\u00f3r\u0105 myje si\u0119 ulice i podlewa ogr\u00f3dki", "top_image": "https://tvn24.pl/_i/manifests/tvn24/assets/favicon-196.png", "meta_img": "https://tvn24.pl/_i/manifests/tvn24/assets/favicon-196.png", "images": ["https://tvn24.pl/_e/i/najnowsze/cdn-zdjecie-2428270-w-miejscu-kaplicy-powstanie-calodobowa-silownia-ph4725561/alternates/WEBP_LANDSCAPE_480", "https://tvn24.pl/najnowsze/cdn-zdjecie-7481654-logosy-x2-ph8446448", "https://tvn24.pl/_e/i/najnowsze/cdn-zdjecie-9225302-imagetitle-ph8465215/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-1694841-imagetitle-ph8173004/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-7349615-imagetitle/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-4969735-imagetitle/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-esdygu-park-narodowy-serengeti-tanzania-7414239/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-9672968-suknia-niny-stala-sie-viralem-ph8461160/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-2370189-obchody-80-rocznicy-zakonczenia-ii-wojny-swiatowej-w-moskwie-ph8453190/alternates/WEBP_LANDSCAPE_480", "https://tvn24.pl/_i/manifests/tvn24/assets/favicon-196.png", "https://tvn24.pl/_e/i/najnowsze/cdn-zdjecie-9817864-imagetitle/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-7915958-rozmowy-rosji-i-ukrainy-w-stambule-ph8465206/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-2448469-grudzien-2015-rok-20-letni-andrzej-stekala-ph8463693/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-889767-narodowa-policja-ukrainy-ph8465178/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-1732986-wyspa-dron-ph8463088/alternates/WEBP_LANDSCAPE_480", "https://tvn24.pl/_e/i/tvnmeteo/najnowsze/cdn-zdjecie-5277671-zniszczenia-po-przejsciu-burzy-przez-st-louis-ph8465228/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-6510271-wladimir-putin-i-donald-trump-na-szczycie-g20-w-osace-2019-rok-ph6897698/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-7195490-wielu-z-nas-nie-potrafi-efektywnie-odpoczywac-ph8427212/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-7350203-szczyt-w-tiranie-premier-albanii-edi-rama-cieplo-powital-gosci-ph8465138/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-1482374-fbi-ph8465164/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-9756892-najcenniejszy-jest-dukat-niderlandzki-z-1633-roku-ph8464492/alternates/WEBP_LANDSCAPE_480", "https://tvn24.pl/_e/i/tvnmeteo/najnowsze/cdn-zdjecie-5717275-sumy-opadow-w-europie-do-wtorku-wg-modelu-gfs-ph8465257/alternates/WEBP_LANDSCAPE_480", "https://tvn24.pl/_e/i/tvnwarszawa/najnowsze/cdn-zdjecie-4922475-mezczyzna-przedstawil-podrobione-dokumenty-ph8465240/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-4821046-pap-20240621-2tz-ph8405367/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-3277040-wiatr-silny-wiatr-wichury-ph8242760/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-2840310-1505-cnb-slady-na-duszy-ph8465264/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-5291907-tommy-cash-promujacy-swoj-eurowizyjny-wystep-w-mediolanie-ph8462871/alternates/WEBP_LANDSCAPE_480", "https://tvn24.pl/_e/i/tvnwarszawa/najnowsze/cdn-zdjecie-7141686-otwoccy-policjanci-zatrzymali-agresywnego-56-latka-ph8465198/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-5566315-izraelski-atak-na-strefe-gazy-ph8376413/alternates/WEBP_LANDSCAPE_480", "https://tvn24.pl/_e/i/tvnmeteo/najnowsze/cdn-zdjecie-5815632-gigantyczne-bocianie-gniazdo-z-hiszpanii-ph8465182/alternates/WEBP_LANDSCAPE_480", "https://tvn24.pl/_e/i/najnowsze/cdn-zdjecie-8039572-imagetitle/alternates/WEBP_LANDSCAPE_480", "https://tvn24.pl/_e/i/tvnwarszawa/najnowsze/cdn-zdjecie-1867726-na-miejscu-pracowala-straz-pozarna-zdjecie-ilustracyjne-ph8239608/alternates/WEBP_LANDSCAPE_480"], "movies": [], "text": "W Pary\u017cu w czterech z 27 uj\u0119\u0107 wody s\u0142u\u017cby sanitarne wykry\u0142y koronawirusa. Woda z nich, cho\u0107 niezdatna do picia, u\u017cywana jest mi\u0119dzy innymi do mycia ulic francuskiej stolicy.\n\nOGL\u0104DAJ TVN24 W INTERNECIE NA TVN24 GO >>>\n\nWoda niezdatna do picia z wykrytym koronawirusem pochodzi z Sekwany i kana\u0142u Ourcq. U\u017cywana jest do mycia sto\u0142ecznych ulic i podlewania ogrod\u00f3w czy wykorzystywana jest w fontannach, kt\u00f3re s\u0105 obecnie nieczynne. Po wykryciu wirusa w pr\u00f3bkach wody miasto zablokowa\u0142o zanieczyszczone uj\u0119cia.\n\nParyski ratusz zapewnia, \u017ce sto\u0142eczna sie\u0107 wodoci\u0105gowa jest bezpieczna i nadal mo\u017cna pi\u0107 wod\u0119 z kranu bez ryzyka dla zdrowia. Sie\u0107 wody pitnej jest odseparowana od sieci wody niezdatnej do picia \u2013 o\u015bwiadczy\u0142a w stacji BFM TV przedstawicielka w\u0142adz miasta ds. polityki zdrowia Anne Souyris. Przyzna\u0142a, \u017ce zanieczyszczenie wody pitnej \"by\u0142oby katastrof\u0105 dla Pary\u017ca\".\n\nCZYTAJ RAPORT TVN24.PL: KORONAWIRUS - NAJWA\u017bNIEJSZE INFORMACJE >>>\n\nAgencja zdrowia: nie udowodniono, \u017ce woda mo\u017ce by\u0107 \u017ar\u00f3d\u0142em zaka\u017ce\u0144 koronawirusem\n\nAgencja zdrowia regionu Ile-de-France podkre\u015bla, \u017ce w badaniach naukowych nie udowodniono, i\u017c koronawirus utrzymuje si\u0119 w wodzie, a woda mo\u017ce by\u0107 \u017ar\u00f3d\u0142em zaka\u017ce\u0144 tym patogenem.\n\nW poniedzia\u0142ek francuskie w\u0142adze poinformowa\u0142y, \u017ce liczba \u015bmiertelnych przypadk\u00f3w w\u015br\u00f3d zaka\u017conych koronawirusem przekroczy\u0142a 20 tysi\u0119cy. Bilans pokazuje liczb\u0119 20 265 zmar\u0142ych, u kt\u00f3rych wykryto SARS-CoV-2.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "W Pary\u017cu w czterech z 27 uj\u0119\u0107 wody s\u0142u\u017cby sanitarne wykry\u0142y koronawirusa. Woda z nich, cho\u0107 niezdatna do picia, u\u017cywana jest mi\u0119dzy innymi do mycia ulic francuskiej stolicy.", "meta_lang": "pl", "meta_favicon": "/_i/manifests/tvn24/assets/favicon-196.png", "meta_data": {"mobile-web-app-capable": "yes", "application-name": "tvn24", "theme-color": "#fff", "apple-mobile-web-app-capable": "yes", "apple-mobile-web-app-status-bar-style": "black", "apple-mobile-web-app-title": "tvn24", "msapplication-TileColor": "#fff", "msapplication-TileImage": "/_i/manifests/tvn24/assets/mstile-icon-270.png", "msapplication-square70x70logo": "/_i/manifests/tvn24/assets/mstile-icon-128.png", "msapplication-square150x150logo": "/_i/manifests/tvn24/assets/mstile-icon-270.png", "msapplication-square310x310logo": "/_i/manifests/tvn24/assets/mstile-icon-558.png", "msapplication-wide310x150logo": "/_i/manifests/tvn24/assets/mstile-icon-558-270.png", "twitter": {"card": "summary_large_image"}, "og": {"locale": "pl_PL", "type": "article", "title": "Koronawirus w Pary\u017cu przedosta\u0142 si\u0119 do uj\u0119\u0107 wody, kt\u00f3r\u0105 myje si\u0119 ulice i podlewa ogr\u00f3dki", "url": "https://tvn24.pl/swiat/koronawirus-we-francji-patogen-przedostal-sie-do-ujec-wody-ktora-myje-sie-ulice-i-podlewa-ogrodki-st4561017", "description": "W Pary\u017cu w czterech z 27 uj\u0119\u0107 wody s\u0142u\u017cby sanitarne wykry\u0142y koronawirusa. Woda z nich, cho\u0107 niezdatna do picia, u\u017cywana jest mi\u0119dzy innymi do mycia ulic francuskiej stolicy."}, "viewport": "width=1316", "robots": "max-image-preview:large", "description": "W Pary\u017cu w czterech z 27 uj\u0119\u0107 wody s\u0142u\u017cby sanitarne wykry\u0142y koronawirusa. Woda z nich, cho\u0107 niezdatna do picia, u\u017cywana jest mi\u0119dzy innymi do mycia ulic francuskiej stolicy."}, "canonical_link": "https://tvn24.pl/swiat/koronawirus-we-francji-patogen-przedostal-sie-do-ujec-wody-ktora-myje-sie-ulice-i-podlewa-ogrodki-st4561017"}