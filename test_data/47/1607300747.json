{"source_url": "https://www.positanonews.it", "url": "https://www.positanonews.it/2020/05/dalloms-sul-coronavirus-lunga-la-strada-giungere-alla-fine/3388016/", "title": "Dall\u2019OMS, sul Coronavirus, lunga la strada per giungere alla fine.", "top_image": "https://cdn.positanonews.it/photogallery_new/images/2020/05/album-di-default-3282032.jpg", "meta_img": "https://cdn.positanonews.it/photogallery_new/images/2020/05/album-di-default-3282032.jpg", "images": ["https://www.positanonews.it/static/images/Pinterest-e3324ce4fc3596b692c4b853011b8acc.svg", "https://cdn.positanonews.it/photogallery_new/images/2020/05/album-di-default-3282032.jpg", "https://www.positanonews.it/static/images/WhatsApp-397b2e29e9fad6ed1d3a10cbb1ff5ff9.svg", "https://www.positanonews.it/static/images/PDF-1019c8b8bfbe456dc43380fabab2219d.svg", "https://www.positanonews.it/static/images/it-a4436ab7088993761631631d1a11f922.svg", "https://www.positanonews.it/static/images/LinkedIn-04c0da8f7902cf98c20942ab62099b92.svg", "https://cdn.positanonews.it/photogallery_new/images/2020/05/album-di-default-3282032.webp", "https://www.positanonews.it/static/images/Telegram-a457f46a9404d1e15a6de364d6c4f0a1.svg", "https://www.positanonews.it/static/images/Facebook-902b2034ea37f2fb55cf4fa1964f8d8a.svg", "https://www.positanonews.it/static/images/Mail-4559d952281afdf6d66d230f6eb33c32.svg", "https://www.positanonews.it/static/images/en-c6e611825bf636760bde52d4b8b09371.svg", "https://www.positanonews.it/static/images/search_dark-95e8f02d1491221db5c71c0a4d0c3fe2.svg", "https://www.positanonews.it/static/images/Share-bd9f9592e6a37fb544fba79f581ef4a5.svg", "https://www.positanonews.it/static/images/fr-07819fbe0d9275617616f0c6eae28a59.svg", "https://www.positanonews.it/static/images/whatsappLink-e9cd5311e6684c47370d663b352f8127.svg", "https://www.positanonews.it/static/images/Twitter-4f41a3c2d4a2cc2e7d0526e538fdd69b.svg", "https://www.positanonews.it/static/images/pressnews_mobile-834f6eff6f8b0433d87ed015f96efd82.svg", "https://www.positanonews.it/static/images/telegram-ed7a5b4e1f794f1aa61978dd11725644.svg", "https://secure.gravatar.com/avatar/0344ca52b60632c6c7dad760852b0abb?s=96&d=mm&r=g"], "movies": [], "text": "La necessit\u00e0 di continuare a tenere la guardia alta era gi\u00e0 stata sottolineata nei giorni scorsi anche dal Direttore Generale dell\u2019Oms Tedros Adhanom Ghebreyesus riguardo l\u2019aumento dei casi in alcuni paesi usciti dal lockdown, tra cui Germania e Corea del Sud dove si \u00e8 registrato un aumento dei contagi, in particolare a Itaewon, il quartiere della movida di Seul, ma anche in altre citt\u00e0 del paese.\n\nIntanto a livello internazionale i dati della Johns Hopkins University (JHU), evidenziano un aumento dei contagi in Brasile (190.137 casi con 13.240 morti) che secondo fonti Ansa si starebbero \u201cspostando dalle grandi citt\u00e0 ai piccoli comuni rurali, le cui strutture sanitarie sono particolarmente fragili permettendo al virus di diffondersi sulle strade principali trasportato da persone che continuano a circolare tra le capitali e l\u2019entroterra\u201d. Per quanto riguarda invece la Corea del Sud i casi confermati sono 10.991 con 260 decessi (+ 55 casi e + 2 morti rispetto al giorno precedente).\n\nAd oggi secondo i dati della JHU, nel mondo, i contagi sono 4.360.607 con 297.371 decessi. Al primo posto per numero di casi si trovano gli Stati Uniti con 1.390.764 casi confermati e 84.136 decessi, seguiti dalla Russia con 252.245 casi e 2.305 decessi. Al terzo posto il Regno Unito con 230.985 casi e 33.264 decessi, seguito dalla Spagna con 228.691 casi e 27.104 decessi. Al quinto posto l\u2019Italia con 222.104 casi e 31.106 decessi davanti al Brasile con 190.137 casi e 13.240 morti e alla Francia con 178.184 casi e 27.077 decessi. \u2013 15 Maggio 2015\n\nFonte: Tutto Sanit\u00e0", "keywords": [], "meta_keywords": [""], "tags": [], "authors": [], "publish_date": "Fri May 15 08:22:48 2020", "summary": "", "article_html": "", "meta_description": "\u201cBisogna fare ancora un lungo cammino fino alla cosiddetta nuova normalit\u00e0. L\u2019Oms non abbasser\u00e0 il livello di allarme fino a quando non disporremo di un", "meta_lang": "it", "meta_favicon": "https://cdn.positanonews.it/favicon/apple-touch-icon.png", "meta_data": {"generator": "Frontity", "viewport": "width=device-width, initial-scale=1.0", "msapplication-TileColor": "#da532c", "theme-color": "#ffffff", "apple-mobile-web-app-title": "positanonews", "og": {"image": "https://cdn.positanonews.it/photogallery_new/images/2020/05/album-di-default-3282032.jpg", "locale": "it_IT", "type": "article", "title": "Dall'OMS, sul Coronavirus, lunga la strada per giungere alla fine. - Positanonews", "description": "\u201cBisogna fare ancora un lungo cammino fino alla cosiddetta nuova normalit\u00e0. L\u2019Oms non abbasser\u00e0 il livello di allarme fino a quando non disporremo di un", "url": "/2020/05/dalloms-sul-coronavirus-lunga-la-strada-giungere-alla-fine/3388016/", "site_name": "Positanonews"}, "twitter": {"image": "https://cdn.positanonews.it/photogallery_new/images/2020/05/album-di-default-3282032.jpg", "card": "summary_large_image", "creator": "@positanonews", "site": "@positanonews"}, "ga4_id": "G-8DL6V1667E", "description": "\u201cBisogna fare ancora un lungo cammino fino alla cosiddetta nuova normalit\u00e0. L\u2019Oms non abbasser\u00e0 il livello di allarme fino a quando non disporremo di un", "robots": "index, follow, max-snippet:-1, max-image-preview:large, max-video-preview:-1", "article": {"publisher": "https://www.facebook.com/positanonews/", "author": "MicheleCinque", "published_time": "2020-05-15T08:22:48+00:00"}}, "canonical_link": "https://www.positanonews.it/2020/05/dalloms-sul-coronavirus-lunga-la-strada-giungere-alla-fine/3388016/"}