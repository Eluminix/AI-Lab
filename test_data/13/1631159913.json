{"source_url": "http://malatyahaber.com", "url": "http://malatyahaber.com/haber/bymsde-kayipsiz-5-mac-hesabi/", "title": "BYMS'de 'Kay\u0131ps\u0131z' 5 Ma\u00e7 Hesab\u0131", "top_image": "https://malatyahaber.com/images/malatya-haber-foto.png", "meta_img": "https://malatyahaber.com/images/malatya-haber-foto.png", "images": ["http://malatyahaber.com/images/bos.png", "http://malatyahaber.com/fotolar/2025/05/364x206/gercekten-de-cok-hizlandik-20250517005340.jpg", "http://malatyahaber.com/fotolar/2025/05/364x206/rusya-ile-ukrayna-arasinda-istanbulda-esir-takasi-anlasmasi2090.jpg", "https://malatyahaber.com/images/malatya-haber-foto.png", "http://malatyahaber.com/images/malatya-haber-beyaz2f.png?v=23", "http://malatyahaber.com/fotolar/2025/05/364x206/comertoglu-cittaslow-turkiye-ulusal-ag-toplantisina-katildi8061.jpg", "http://malatyahaber.com/fotolar/2025/05/364x206/issizlik-orani-hedefe-uygunmus7146.jpg", "http://malatyahaber.com/fotolar/2025/05/364x206/elestiri-ve-deneme-turunun-gelismesine-katki-sunan-yazar-nurullah-atac9392.jpg", "http://malatyahaber.com/fotolar/2025/05/364x206/sanki-yunanistan-kurtulus-savasi-gibi-bakiyor-malatyadaki-yoneticiler1775.jpg", "http://malatyahaber.com/images/malatya-haber-beyaz2f.png", "http://malatyahaber.com/wp-content/uploads/2018/11/stad.jpg", "http://malatyahaber.com/images/malatya-haber-2021.png", "http://malatyahaber.com/fotolar/2025/05/364x206/dogdugum-insan-kitlesinin-icinde-yasamayi-tercih-ettim-asik-mahzuni-serif5696.jpg", "http://malatyahaber.com/fotolar/2025/05/364x206/cinayet-sanigi-eski-il-baskaninin-yargilanmasina-baslandi4271.jpg"], "movies": [], "text": "S\u00fcper Lig\u2019de \u00fc\u00e7\u00fcnc\u00fc sezonunu ya\u015fayan BtcTurk Yeni Malatyaspor, bu sezon i\u00e7 saha avantaj\u0131n\u0131 istedi\u011fi gibi kullanamad\u0131. Sar\u0131 siyahl\u0131lar, uzun s\u00fcredir sahas\u0131nda galip gelememenin s\u0131k\u0131nt\u0131s\u0131n\u0131 ya\u015fad\u0131. S\u00fcper Lig ekiplerinden BtcTurk Yeni Malatyaspor, yeni tip koronavir\u00fcs (Kovid-19) salg\u0131n\u0131 nedeniyle verilen ara sonras\u0131 kalan 8 ma\u00e7\u0131n\u0131n sahas\u0131nda oynayaca\u011f\u0131 5\u2019inden en iyi sonu\u00e7larla ayr\u0131l\u0131p, k\u00fcme d\u00fc\u015fmemenin hesab\u0131n\u0131 yap\u0131yor. Sezonun ilk yar\u0131s\u0131nda teknik direkt\u00f6r Sergen Yal\u00e7\u0131n ile \u00e7al\u0131\u015fan sar\u0131 siyahl\u0131 tak\u0131m, bu s\u00fcre\u00e7te 6 galibiyet, 6 beraberlik ve 5 ma\u011flubiyet alarak devre aras\u0131na 24 puanla 8. s\u0131rada girdi. Malatya ekibi, ikinci yar\u0131da oynad\u0131\u011f\u0131 9 kar\u015f\u0131la\u015fmada 8 yenilgi, 1 beraberlikle k\u00f6t\u00fc bir performans sergiledi. BtcTurk Yeni Malatyaspor, kovid-19 salg\u0131n\u0131 nedeniyle lige verilen ara \u00f6ncesi oynad\u0131\u011f\u0131 26 kar\u015f\u0131la\u015fmada 6 galibiyet, 7 beraberlik, 13 de ma\u011flubiyet ya\u015farken, 25 puan ve averajla 15. s\u0131rada yer ald\u0131. \u0130\u00c7 SAHA AVANTAJINI KULLANAMADI S\u00fcper Lig\u2019de son galibiyetini, 15. haftada Be\u015fikta\u015f\u2019a kar\u015f\u0131 deplasmanda 2-0\u2019l\u0131k skorla alan BtcTurk Yeni Malatyaspor, ard\u0131ndan \u00e7\u0131kt\u0131\u011f\u0131 11 m\u00fccadelede ise 3 puan elde edemedi. Kovid-19 salg\u0131n\u0131 nedeniyle lige verilen ara \u00f6ncesi oynad\u0131\u011f\u0131 26 kar\u015f\u0131la\u015fmada 6 galibiyet, 7 beraberlik, 13\u2019te ma\u011flubiyet ya\u015fayan BtcTurk Yeni Malatyaspor, ligde son oynad\u0131\u011f\u0131 11 kar\u015f\u0131la\u015fmada galibiyet alamad\u0131. Son olarak 15.haftada deplasmanda Be\u015fikta\u015f\u2019\u0131 2-0\u2019l\u0131k skorla ma\u011flup eden sar\u0131 siyahl\u0131lar, son 17 lig ma\u00e7\u0131nda 1 galibiyet, 6 beraberlik, 10\u2019da ma\u011flubiyet ya\u015fad\u0131. Sar\u0131 siyahl\u0131 tak\u0131m, bu sezon i\u00e7 saha avantaj\u0131n\u0131 ise hi\u00e7 kullanamad\u0131. Malatya temsilcisi, koronavir\u00fcs s\u00fcreci \u00f6ncesi \u00e7\u0131kt\u0131\u011f\u0131 12 i\u00e7 saha ma\u00e7\u0131nda 3 kez galip gelebildi. Sar\u0131 siyahl\u0131lar, 3 kar\u015f\u0131la\u015fmada berabere kal\u0131rken, 6 kar\u015f\u0131la\u015fmay\u0131 ise kaybetti. \u015euana kadar \u00e7\u0131kt\u0131\u011f\u0131 12 i\u00e7 saha ma\u00e7\u0131nda 12 puan toplayabilen BtcTurk Yeni Malatyaspor, son i\u00e7 saha galibiyetini ligin 9.haftas\u0131nda 27 Ekim 2019\u2019da Kayserispor\u2019a kar\u015f\u0131 4-0\u2019l\u0131k skorla ald\u0131. Ferdi DURDU, Yeni Malatya Gazetesi\n\nUYARI: Sitemizde \u00e7o\u011funlukla muhabir arkada\u015flar\u0131m\u0131z\u0131n imzalar\u0131yla ya da mensubu olduklar\u0131 bas\u0131n kurulu\u015flar\u0131 kaynak belirtilerek yay\u0131nlanan \u00fcstteki haber benzeri ara\u015ft\u0131rmalar, haberler, r\u00f6portajlar, maalesef \u201cemek h\u0131rs\u0131z\u0131\u201d \u2013\u00f6zellikle de biri s\u00fcrekli olmak \u00fczere- s\u00f6zde baz\u0131 internet yay\u0131nc\u0131lar\u0131 taraf\u0131ndan, ya aynen ya da k\u00fc\u00e7\u00fck baz\u0131 de\u011fi\u015fiklikler yap\u0131larak, kendi \u00f6zel ara\u015ft\u0131rmalar\u0131 ya da haberleriymi\u015f gibi kendi yay\u0131n organlar\u0131nda yay\u0131nlanabilmektedir. Haber kayna\u011f\u0131yla ya da ara\u015ft\u0131rmas\u0131yla, istihbarat\u0131yla uzaktan yak\u0131ndan ilgisi olmayan, sadece ger\u00e7ek gazetecilerin \u2018kamuoyunun bilgisine sunulmu\u015f\u2019 eme\u011finin \u00fczerine \u2018\u00e7\u00f6k\u00fcp\u2019, gazetecilik- habercilik yapt\u0131klar\u0131n\u0131 zanneden ve b\u00f6ylece kamuoyunu da aldatanlar\u0131n bulundu\u011funa bir kez daha dikkat \u00e7ekerken, s\u00f6z konusu unsurlar\u0131 da \u2018ger\u00e7ek gazetecilerin eme\u011fini \u00e7almamalar\u0131\u2019 konusunda uyar\u0131yoruz.\n\nUYARI: K\u00fcf\u00fcr, hakaret, rencide edici c\u00fcmleler veya imalar, inan\u00e7lara sald\u0131r\u0131 i\u00e7eren, imla kurallar\u0131 ile yaz\u0131lmam\u0131\u015f, T\u00fcrk\u00e7e karakter kullan\u0131lmayan ve b\u00fcy\u00fck harflerle yaz\u0131lm\u0131\u015f yorumlar onaylanmayacakt\u0131r.", "keywords": [], "meta_keywords": [""], "tags": [], "authors": ["Malatya Haber"], "publish_date": null, "summary": "", "article_html": "", "meta_description": "BYMS'de 'Kay\u0131ps\u0131z' 5 Ma\u00e7 Hesab\u0131", "meta_lang": "tr", "meta_favicon": "/favicon.png", "meta_data": {"viewport": "width=device-width, initial-scale=1.0, maximum-scale=5.0, user-scalable=yes", "language": "tr", "robots": "index, follow", "description": "BYMS'de 'Kay\u0131ps\u0131z' 5 Ma\u00e7 Hesab\u0131", "medium": "news", "rating": "general", "distribution": "global", "author": "Malatya Haber", "theme-color": "#ffffff", "og": {"locale": "tr_TR", "type": "article", "title": "BYMS'de 'Kay\u0131ps\u0131z' 5 Ma\u00e7 Hesab\u0131", "image": "https://malatyahaber.com/images/malatya-haber-foto.png", "url": "https://malatyahaber.com/haber/bymsde-kayipsiz-5-mac-hesabi/", "site_name": "Malatya Haber", "description": "BYMS'de 'Kay\u0131ps\u0131z' 5 Ma\u00e7 Hesab\u0131"}, "twitter": {"card": "summary_large_image", "domain": "https://malatyahaber.com", "url": "https://malatyahaber.com/haber/bymsde-kayipsiz-5-mac-hesabi/", "title": "BYMS'de 'Kay\u0131ps\u0131z' 5 Ma\u00e7 Hesab\u0131", "image": "https://malatyahaber.com/images/malatya-haber-foto.png", "site": "@MalatyaHaber_", "creator": "@MalatyaHaber_", "description": "BYMS'de 'Kay\u0131ps\u0131z' 5 Ma\u00e7 Hesab\u0131"}}, "canonical_link": "https://malatyahaber.com/haber/bymsde-kayipsiz-5-mac-hesabi/"}