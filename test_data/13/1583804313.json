{"source_url": "https://www.internethaber.com", "url": "https://www.internethaber.com/cumhurbaskani-erdogandan-chpli-belediyelere-sert-tepki-2097099h.htm", "title": "Cumhurba\u015fkan\u0131 Erdo\u011fan'dan CHP'li belediyelere sert tepki", "top_image": "https://img.internethaber.com/rcman/Cw1280h720q95gc/storage/files/images/2020/03/28/eujjwrsxgaaeqdt-WnwG_cover.jpg", "meta_img": "https://img.internethaber.com/rcman/Cw1280h720q95gc/storage/files/images/2020/03/28/eujjwrsxgaaeqdt-WnwG_cover.jpg", "images": ["https://img.internethaber.com/rcman/Cw175h115q95gc/storage/files/images/2019/05/08/petrol-Sk9Z_cover.jpg", "https://img.internethaber.com/rcman/Cw148h84q95gc/storage/files/images/2025/05/17/dugun-salonunda-disko-topunun-dusme-dnwm_cover.jpg", "https://img.internethaber.com/rcman/Cw175h115q95gc/storage/files/images/2019/08/06/aw765003-02-NKvq_cover.jpg", "https://img.internethaber.com/rcman/Cw175h115q95gc/storage/files/images/2020/04/20/4545-IccN_cover.jpg", "https://img.internethaber.com/rcman/Cw175h115q95gc/storage/files/images/2019/05/01/thumbs-b-c-b5a18191e7815637c3ed9494-CPsc_cover.jpg", "https://img.internethaber.com/rcman/Cw175h115q95gc/storage/files/images/2020/04/20/thumbs-b-c-768637ec1cf821c817f5a327-tFDl_cover.jpg", "https://img.internethaber.com/rcman/Cw714h402q95gc/storage/files/images/2020/03/28/eujjwrsxgaaeqdt-WnwG_cover.jpg", "https://img.internethaber.com/rcman/Cw175h115q95gc/storage/files/images/2020/04/20/cemal-kasikci-y6G5_cover.jpg", "https://img.internethaber.com/rcman/Cw148h84q95gc/storage/files/images/2025/05/17/budo-budo-seferleri-juew_cover.jpg", "https://img.internethaber.com/rcman/Cw175h115q95gc/storage/files/images/2020/04/20/berat-albayrak-rLty_cover.jpg", "https://img.internethaber.com/rcman/Cw175h115q95gc/storage/files/images/2020/04/20/2526-3YxQ_cover.jpg", "https://img.internethaber.com/rcman/Cw148h84q95gc/storage/files/images/2025/05/17/resmi-gazete-7ll2_cover.jpg", "https://mc.yandex.ru/watch/99860207", "https://img.internethaber.com/rcman/Cw148h84q95gc/storage/files/images/2025/05/17/bolge-idare-mahkemesi-kurulmasi-kar-kohw_cover.jpg", "https://img.internethaber.com/rcman/Cw175h115q95gc/storage/files/images/2020/04/08/basliksiz-1-guFt_cover.jpg", "https://img.internethaber.com/rcman/Cw1280h720q95gc/storage/files/images/2020/03/28/eujjwrsxgaaeqdt-WnwG_cover.jpg", "https://img.internethaber.com/rcman/Cw175h115q95gc/storage/files/images/2019/10/17/trump-pRIG_cover.jpg", "https://img.internethaber.com/rcman/Cw175h115q95gc/storage/files/images/2020/04/20/thumbs-b-c-3554736caf70d27298e68636-YInD_cover.jpg", "https://img.internethaber.com/rcman/Cw175h115q95gc/storage/files/images/2020/03/05/fahrettin-koca-saglik-bakani-3-obAB_cover.jpg"], "movies": [], "text": "CHP'li belediyelerin kendi ba\u015flar\u0131na yard\u0131m toplamaya, hastane yapmaya \u00e7al\u0131\u015ft\u0131\u011f\u0131n\u0131 belirten Erdo\u011fan, \"Ama\u00e7 halka yard\u0131m etmek de\u011fil, \u015fov yapmak\" dedi.\n\nAbone ol\n\nCumhurba\u015fkan\u0131 Recep Tayyip Erdo\u011fan, telekonferans y\u00f6ntemiyle yap\u0131lan Kabine Toplant\u0131s\u0131'n\u0131n ard\u0131ndan Ulusa Sesleni\u015f konu\u015fmas\u0131 yapt\u0131. T\u00fcrkiye'de koronavir\u00fcs salg\u0131n\u0131 ile m\u00fccadele kapsam\u0131nda al\u0131nan tedbirleri tek tek a\u00e7\u0131klayan Cumhurba\u015fkan\u0131 Erdo\u011fan, CHP'li belediyelere de sert tepki g\u00f6sterdi.\n\n\"Ama\u00e7 yard\u0131m etmek de\u011fil, \u015fov yapmak\"\n\n\"Maalesef CHP'nin ba\u015f\u0131n\u0131 \u00e7ekti\u011fi bir kesim yine bozgunculuk pe\u015finde ko\u015fuyor\" diyen Erdo\u011fan, \"CHP'li belediyeler Cumhurba\u015fkanl\u0131\u011f\u0131, Sa\u011fl\u0131k Bakanl\u0131\u011f\u0131, \u0130\u00e7i\u015fleri Bakanl\u0131\u011f\u0131, valili\u011fi, kaymakaml\u0131\u011f\u0131 hi\u00e7e sayarak yard\u0131m toplamaya, ekmek da\u011f\u0131tmaya, hastane kurmaya kalk\u0131\u015f\u0131yorlar.\n\nAsli i\u015flerini y\u00fcr\u00fctmeyen CHP'li belediyeler salg\u0131nla m\u00fccadele kurallar\u0131n\u0131 hi\u00e7e sayarak halka hizmet de\u011fil \u015fov yapmaktad\u0131rlar. Adana,\u0130stanbul,Mersin belediyelerinin hafta sonu sokak k\u0131s\u0131tlamas\u0131nda sergiledikleri tavr\u0131n ba\u015fka izah\u0131 yoktur. Mersin'de CHP'li b\u00fcy\u00fck\u015fehir belediyesi \u015fov yaparken ayn\u0131 partinin Yeni\u015fehir ve Mezitli belediyeleri valilikle i\u015fbirli\u011fi halinde faaliyet y\u00fcr\u00fctm\u00fc\u015ft\u00fcr. Bu t\u00fcr te\u015febb\u00fcsler ge\u00e7mi\u015fte FET\u00d6 ve PKK gibi \u00f6rg\u00fctler taraf\u0131ndan denenmi\u015ftir.\" diye konu\u015ftu.\n\n\"Kendilerince h\u00fck\u00fcmetle yar\u0131\u015fa kalkt\u0131lar\"\n\nCHP'li belediyeleri ele\u015ftirmeye devam eden Erdo\u011fan, \"CHP'li belediyeler g\u00fcya kendilerince h\u00fck\u00fcmetle yar\u0131\u015fa kalkt\u0131lar, biz \u015fehir hastanelerini anlat\u0131rken onlar fuar merkezlerini panellerle b\u00f6lerek sahra hastanesi diye yutturmaya kalkt\u0131lar. Sorun ekmek da\u011f\u0131tmak de\u011fil, bunu \u015fehirdeki di\u011fer faaliyetlerle uyumsuz, plans\u0131z yapmakt\u0131r. Sorun herhangi bir konuda farkl\u0131 d\u00fc\u015f\u00fcnmek de\u011fil, yalan s\u00f6ylemektir. Biz vatanda\u015flar\u0131m\u0131za nakit yard\u0131m\u0131 yaparken hukukumuza ve inanc\u0131m\u0131za ayk\u0131r\u0131 \u015fekilde zekat toplama yar\u0131\u015f\u0131na d\u00fc\u015ft\u00fcler. Bu noktada m\u00fcracaat edilecek tek yer vard\u0131r. Diyanet \u0130\u015fleri Ba\u015fkanl\u0131\u011f\u0131'na sorarsan\u0131z zekat\u0131 kimler toplar, kimler toplayamaz onlar size gerekli cevab\u0131 verir.\" dedi.", "keywords": [], "meta_keywords": ["Erdo\u011fan", "CHP"], "tags": [], "authors": ["Muhammet \u00c7olak"], "publish_date": "Tue Apr 21 00:08:00 2020", "summary": "", "article_html": "", "meta_description": "CHP'li belediyelerin kendi ba\u015flar\u0131na yard\u0131m toplamaya, hastane yapmaya \u00e7al\u0131\u015ft\u0131\u011f\u0131n\u0131 belirten Erdo\u011fan, \"Ama\u00e7 halka yard\u0131m etmek de\u011fil, \u015fov yapmak\" dedi.", "meta_lang": "tr", "meta_favicon": "https://s.internethaber.com/assets/web/images/favicons/apple-icon-57x57.png", "meta_data": {"viewport": "width=device-width, initial-scale=1, shrink-to-fit=no", "apple-itunes-app": "app-id=366791984", "google-play-app": "app-id=com.mobilike.ihaber", "description": "CHP'li belediyelerin kendi ba\u015flar\u0131na yard\u0131m toplamaya, hastane yapmaya \u00e7al\u0131\u015ft\u0131\u011f\u0131n\u0131 belirten Erdo\u011fan, \"Ama\u00e7 halka yard\u0131m etmek de\u011fil, \u015fov yapmak\" dedi.", "keywords": "Erdo\u011fan,CHP", "fb": {"pages": 100431406701471}, "og": {"title": "Cumhurba\u015fkan\u0131 Erdo\u011fan'dan CHP'li belediyelere sert tepki", "type": "article", "url": "https://www.internethaber.com/cumhurbaskani-erdogandan-chpli-belediyelere-sert-tepki-2097099h.htm", "description": "CHP'li belediyelerin kendi ba\u015flar\u0131na yard\u0131m toplamaya, hastane yapmaya \u00e7al\u0131\u015ft\u0131\u011f\u0131n\u0131 belirten Erdo\u011fan, \"Ama\u00e7 halka yard\u0131m etmek de\u011fil, \u015fov yapmak\" dedi.", "image": {"identifier": "https://img.internethaber.com/rcman/Cw1280h720q95gc/storage/files/images/2020/03/28/eujjwrsxgaaeqdt-WnwG_cover.jpg", "alt": "Cumhurba\u015fkan\u0131 Erdo\u011fan'dan CHP'li belediyelere sert tepki", "secure_url": "https://img.internethaber.com/rcman/Cw1280h720q95gc/storage/files/images/2020/03/28/eujjwrsxgaaeqdt-WnwG_cover.jpg", "width": 1280, "height": 720}, "site_name": "Internet Haber", "locale": "tr_TR"}, "twitter": {"card": "summary_large_image", "site": "@internethaber", "creator": "@internethaber", "title": "Cumhurba\u015fkan\u0131 Erdo\u011fan'dan CHP'li belediyelere sert tepki", "description": "CHP'li belediyelerin kendi ba\u015flar\u0131na yard\u0131m toplamaya, hastane yapmaya \u00e7al\u0131\u015ft\u0131\u011f\u0131n\u0131 belirten Erdo\u011fan, \"Ama\u00e7 halka yard\u0131m etmek de\u011fil, \u015fov yapmak\" dedi.", "image": {"identifier": "https://img.internethaber.com/rcman/Cw1280h720q95gc/storage/files/images/2020/03/28/eujjwrsxgaaeqdt-WnwG_cover.jpg", "alt": "Cumhurba\u015fkan\u0131 Erdo\u011fan'dan CHP'li belediyelere sert tepki"}, "url": "https://www.internethaber.com/cumhurbaskani-erdogandan-chpli-belediyelere-sert-tepki-2097099h.htm", "domain": "https://www.internethaber.com"}, "article": {"published_time": "2020-04-21T00:08:00+03:00", "modified_time": "2020-04-21T00:53:07+03:00", "id": 2097099, "author": "Internet Haber", "publisher": "Internet Haber", "section": {"identifier": "G\u00dcNCEL", "type": "Detail Page", "list": "G\u00dcNCEL"}, "tag": "Erdo\u011fan,CHP", "content_tier": "free"}, "robots": "max-image-preview:large, max-video-preview:-1", "image": "https://img.internethaber.com/rcman/Cw1280h720q95gc/storage/files/images/2020/03/28/eujjwrsxgaaeqdt-WnwG_cover.jpg", "Classification": "News", "title": "Cumhurba\u015fkan\u0131 Erdo\u011fan'dan CHP'li belediyelere sert tepki", "url": "https://www.internethaber.com/cumhurbaskani-erdogandan-chpli-belediyelere-sert-tepki-2097099h.htm", "articleAuthor": "Muhammet \u00c7olak", "datePublished": "2020-04-21T00:08:00+03:00", "dateModified": "2020-04-21T00:53:07+03:00", "dateCreated": "2020-04-21T00:08:00+03:00", "dateUpdated": "2020-04-21T00:53:07+03:00", "thumbnail_height": 100, "thumbnail_width": 100, "msapplication-TileColor": "#ffffff", "msapplication-TileImage": "https://s.internethaber.com/assets/web/images/favicons/ms-icon-144x144.png", "theme-color": "#ffffff", "google-site-verification": "cYME2p1fl9txcKkWJR5SZ3Rb3gbmWFGZhIbWRAgv8HU", "yandex-verification": "f49d5b3e572bb578"}, "canonical_link": "https://www.internethaber.com/cumhurbaskani-erdogandan-chpli-belediyelere-sert-tepki-2097099h.htm"}