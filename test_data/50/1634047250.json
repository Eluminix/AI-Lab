{"source_url": "https://www.goal.com", "url": "https://www.goal.com/tr/haber/sergen-yalcin-devam-etmememiz-gerekenler-takimdan-ayrilacak/z4a85m7ajhml1quuwdltqhgir", "title": "Sergen Yal\u00e7\u0131n: Devam etmememiz gerekenler tak\u0131mdan ayr\u0131lacak", "top_image": "https://assets.goal.com/images/v3/blta0ce028e44a6ab46/1fb3d26541e3ce839adad64b540bed3745d694fa.jpg", "meta_img": "https://assets.goal.com/images/v3/blta0ce028e44a6ab46/1fb3d26541e3ce839adad64b540bed3745d694fa.jpg", "images": ["https://www.goal.com/api/image/team/medium.png?url=https%3A%2F%2Fcdn.sportfeeds.io%2Fsdl%2Fimages%2Fteam%2Fcrest%2Fmedium%2F4O26QIM4rr99iO-dycvW1.png", "https://assets.goal.com/images/v3/blta0ce028e44a6ab46/1fb3d26541e3ce839adad64b540bed3745d694fa.jpg?auto=webp&format=pjpg&width=3840&quality=60", "https://www.goal.com/api/image/team/medium.png?url=https%3A%2F%2Fcdn.sportfeeds.io%2Fsdl%2Fimages%2Fteam%2Fcrest%2Fmedium%2FLt3NhZULW5zXyB-JyxWh7.png", "https://assets.goal.com/images/v3/blta0ce028e44a6ab46/1fb3d26541e3ce839adad64b540bed3745d694fa.jpg", "https://www.goal.com/img/team-crest-placeholder.webp", "https://www.goal.com/img/logo.svg", "https://www.goal.com/api/image/team/medium.png?url=https%3A%2F%2Fcdn.sportfeeds.io%2Fsdl%2Fimages%2Fteam%2Fcrest%2Fmedium%2FWKE2EIP1R7rmdG3E5wVFf.png", "https://www.goal.com/api/image/team/medium.png?url=https%3A%2F%2Fcdn.sportfeeds.io%2Fsdl%2Fimages%2Fteam%2Fcrest%2Fmedium%2FbogE23IMykXV_ylHWQktP.png"], "movies": [], "text": "Be\u015fikta\u015f'\u0131n teknik direkt\u00f6r\u00fc, 2-1 kaybedilen Fraport-Tav Antalyaspor ma\u00e7\u0131n\u0131n ard\u0131ndan kar\u015f\u0131la\u015fmada yap\u0131lan hatalar\u0131 de\u011ferlendirdi.\n\nS\u00fcper Lig'in 27. haftas\u0131nda Be\u015fikta\u015f, Fraport-Tav Antalyaspor'u konuk etti.\n\nKonuk ekip Sinan G\u00fcm\u00fc\u015f ve Amilton'un att\u0131\u011f\u0131 gollerle sahadan 2-1'lik skorla galip ayr\u0131ld\u0131. Be\u015fikta\u015f'\u0131n tek gol\u00fc Adem Ljajic'ten geldi.\n\nKar\u015f\u0131la\u015fman\u0131n ard\u0131ndan beIN Sports'a a\u00e7\u0131klamalarda bulunan Be\u015fikta\u015f Teknik Direkt\u00f6r\u00fc Sergen Yal\u00e7\u0131n m\u00fccadeleyi de\u011ferlendirdi.\n\nHaberin devam\u0131 a\u015fa\u011f\u0131da\n\nSergen Yal\u00e7\u0131n'\u0131n a\u00e7\u0131klamalar\u0131ndan \u00f6ne \u00e7\u0131kan ba\u015fl\u0131klar \u015fu \u015fekilde:\n\n\"Devam etmememiz gerekenler tak\u0131mdan ayr\u0131lacak\"\n\nTop rakipteyken \u00e7ok nazik savunma yap\u0131yoruz. Geldi\u011fimizde de tak\u0131m\u0131n en \u00f6nemli sorunlar\u0131ndan biri buydu. Ama bu \u00fc\u00e7 ayl\u0131k s\u00fcre\u00e7 kafalar\u0131 biraz ba\u015fka yerlere g\u00f6t\u00fcrm\u00fc\u015f. Yava\u015f yava\u015f oyuncular\u0131m\u0131zla ilgili kararlar\u0131 verece\u011fiz. Kalan haftalar oyuncular i\u00e7in bir test olacak. Devam etmemiz gerekenler devam edecek, devam etmememiz gerekenler ayr\u0131lacak. Ersin ve R\u0131dvan'\u0131n performanslar\u0131ndan memnunum. Ersin iyi bir kaleci olaca\u011f\u0131n\u0131n g\u00f6r\u00fcnt\u00fcs\u00fcn\u00fc verdi. R\u0131dvan da gelecek i\u00e7in Be\u015fikta\u015f'a iyi \u015feyler verebilir.\n\n\"Baz\u0131 \u015feyleri de\u011fi\u015ftirece\u011fiz. Bunu net s\u00f6yleyeyim\"\n\n\u0130statistik hakk\u0131nda konu\u015fmay\u0131 \u00e7ok sevmiyorum. \u0130statistiklerin pek \u00f6nemi yok. Tabelaya bak\u0131yoruz, 2-1 ma\u011flubuz. Oyuncular\u0131n mentalitesini ve sahaya koyduklar\u0131 performans\u0131n\u0131 anlamak m\u00fcmk\u00fcn de\u011fil. Hangi kafada sahaya \u00e7\u0131kt\u0131lar, inan\u0131l\u0131r gibi de\u011fildi. Maalesef bekledi\u011fimiz verimi alamad\u0131k, bu y\u00fczden s\u00fcrekli hamle yapmak zorunda kald\u0131k. \u0130kinci yar\u0131 daha farkl\u0131 bir oyun ortaya \u00e7\u0131kt\u0131, Tamamen bizim kontrol\u00fcm\u00fczdeydi. Net pozisyonlar\u0131m\u0131z vard\u0131. \u0130kinci yar\u0131 ma\u00e7\u0131 4-2, 5-2 bitirebilirdik. Baz\u0131 \u015feyleri de\u011fi\u015ftirece\u011fiz. Bunu net s\u00f6yleyeyim. Son vuru\u015flar \u00e7ok \u00e7al\u0131\u015farak d\u00fczeltilecek bir \u015fey de\u011fil. Baz\u0131 \u015feyleri \u00e7al\u0131\u015farak d\u00fczeltemezsiniz. Antalyaspor daha ak\u0131ll\u0131 bir oyun oynad\u0131. Savunmada daha organize oldular. \u00c7ok \u00e7abuk kontrata\u011fa \u00e7\u0131kt\u0131lar. Bu \u00e7ok basit bir oyun plan\u0131. Buna m\u00fcsaade etmemeliydik.", "keywords": [], "meta_keywords": ["Be\u015fikta\u015f", "Antalyaspor", "S\u00fcper Lig"], "tags": [], "authors": [], "publish_date": null, "summary": "", "article_html": "", "meta_description": "Be\u015fikta\u015f'\u0131n teknik direkt\u00f6r\u00fc, 2-1 kaybedilen Fraport-Tav Antalyaspor ma\u00e7\u0131n\u0131n ard\u0131ndan kar\u015f\u0131la\u015fmada yap\u0131lan hatalar\u0131 de\u011ferlendirdi.", "meta_lang": "tr", "meta_favicon": "", "meta_data": {"description": "Be\u015fikta\u015f'\u0131n teknik direkt\u00f6r\u00fc, 2-1 kaybedilen Fraport-Tav Antalyaspor ma\u00e7\u0131n\u0131n ard\u0131ndan kar\u015f\u0131la\u015fmada yap\u0131lan hatalar\u0131 de\u011ferlendirdi.", "keywords": "Be\u015fikta\u015f,Antalyaspor,S\u00fcper Lig", "robots": "max-snippet:1000, max-image-preview:large, max-video-preview:1000", "viewport": "width=device-width, initial-scale=1, maximum-scale=1", "og": {"type": "article", "title": "Sergen Yal\u00e7\u0131n: Devam etmememiz gerekenler tak\u0131mdan ayr\u0131lacak | Goal.com T\u00fcrk\u00e7e", "description": "Be\u015fikta\u015f'\u0131n teknik direkt\u00f6r\u00fc, 2-1 kaybedilen Fraport-Tav Antalyaspor ma\u00e7\u0131n\u0131n ard\u0131ndan kar\u015f\u0131la\u015fmada yap\u0131lan hatalar\u0131 de\u011ferlendirdi.", "image": {"identifier": "https://assets.goal.com/images/v3/blta0ce028e44a6ab46/1fb3d26541e3ce839adad64b540bed3745d694fa.jpg", "alt": "Sergen Yalcin Besiktas v Antalyaspor 06132020", "height": 1080, "width": 1920}}, "twitter": {"card": "summary_large_image", "site": "@goal", "description": "Be\u015fikta\u015f'\u0131n teknik direkt\u00f6r\u00fc, 2-1 kaybedilen Fraport-Tav Antalyaspor ma\u00e7\u0131n\u0131n ard\u0131ndan kar\u015f\u0131la\u015fmada yap\u0131lan hatalar\u0131 de\u011ferlendirdi.", "image": {"identifier": "https://assets.goal.com/images/v3/blta0ce028e44a6ab46/1fb3d26541e3ce839adad64b540bed3745d694fa.jpg", "alt": "Sergen Yalcin Besiktas v Antalyaspor 06132020"}}, "next-head-count": 43}, "canonical_link": "https://www.goal.com/tr/haber/sergen-yalcin-devam-etmememiz-gerekenler-takimdan-ayrilacak/z4a85m7ajhml1quuwdltqhgir"}