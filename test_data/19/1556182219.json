{"source_url": "https://wiadomosci.onet.pl", "url": "https://wiadomosci.onet.pl/swiat/koronawirus-w-europie-ukraina-wkracza-w-drugi-etap-walki-z-pandemia/zn599j7", "title": "Koronawirus w Europie. Ukraina wkracza w drugi etap walki z pandemi\u0105", "top_image": "https://ocdn.eu/pulscms-transforms/1/zxLk9kuTURBXy9hMTZmYjcwMi1lODVmLTQ2MDgtOWIwYy02ZGVjZDE2MjMxZGIuanBlZ5OVAwDMrs0TPc0K0pMJpjI1YjI5MQaTBc0EsM0Cdt4AAaEwAQ/.jpg", "meta_img": "https://ocdn.eu/pulscms-transforms/1/zxLk9kuTURBXy9hMTZmYjcwMi1lODVmLTQ2MDgtOWIwYy02ZGVjZDE2MjMxZGIuanBlZ5OVAwDMrs0TPc0K0pMJpjI1YjI5MQaTBc0EsM0Cdt4AAaEwAQ/.jpg", "images": ["https://ocdn.eu/pulscms-transforms/1/LuJk9kpTURBXy8yNGM4ZGUxMTgyNTlhODMyYjI0MTBiYTk4ODAwYzI4YS5qcGeSlQMAzI3NEZTNCeOTBcxfO94AAaEwAQ", "https://ocdn.eu/pulscms-transforms/1/zxLk9kuTURBXy9hMTZmYjcwMi1lODVmLTQ2MDgtOWIwYy02ZGVjZDE2MjMxZGIuanBlZ5OVAwDMrs0TPc0K0pMJpjI1YjI5MQaTBc0EsM0Cdt4AAaEwAQ/.jpg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/F8Tk9kpTURBXy82NGEwNzNiNWQ0MTM0MWI0MmY5MDFiMDgzMGY2ODQ3My5qcGeSlQMAzGDNDADNBsCTBcxfO94AAaEwAQ", "https://ocdn.eu/pulscms-transforms/1/9JEk9kpTURBXy84ZGYyZjYwMWYwNWYxYTg4NDYyNTZlMmRkNzJhZmMyOC5qcGeSlQMAzITNEH_NCUeTBc0B4M0BDt4AAaEwAQ", "https://ocdn.eu/pulscms-transforms/1/Ootk9kpTURBXy9kZjNmYWZhM2UwZjIxMjJiYmVhZDBkM2YwZjc0NjU2OC5qcGeSlQMAzJnNEyDNCsKTBcxfO94AAaEwAQ", "https://ocdn.eu/pulscms-transforms/1/JW1k9kpTURBXy82NGEwNzNiNWQ0MTM0MWI0MmY5MDFiMDgzMGY2ODQ3My5qcGeSlQMAzGDNDADNBsCTBc0B4M0BDt4AAaEwAQ", "https://ocdn.eu/pulscms-transforms/1/QaMk9kuTURBXy85YjQyNTQyNy04YzA1LTQwNDEtYjQ3Yi1jYjJiNzYxN2YyYmYuanBlZ5KVAw7NAmbNCWzNBU-TBcxfO94AAaEwAQ", "https://ocdn.eu/pulscms-transforms/1/8dYk9kuTURBXy85YjQyNTQyNy04YzA1LTQwNDEtYjQ3Yi1jYjJiNzYxN2YyYmYuanBlZ5KVAw7NAmbNCWzNBU-TBc0B4M0BDt4AAaEwAQ", "https://ocdn.eu/pulscms-transforms/1/dAQk9kpTURBXy8zMGNmM2JiZTFjYTJmNzdjOWIyYWQyMzBjY2RjZjJhNS5qcGeSlQMAzMrNGX3NDlmTBcxfO94AAaEwAQ", "https://ocdn.eu/pulscms-transforms/1/D8Xk9kpTURBXy84ZGYyZjYwMWYwNWYxYTg4NDYyNTZlMmRkNzJhZmMyOC5qcGeSlQMAzITNEH_NCUeTBcxfO94AAaEwAQ", "https://ocdn.eu/pulscms-transforms/1/5QBk9kuTURBXy9hMTZmYjcwMi1lODVmLTQ2MDgtOWIwYy02ZGVjZDE2MjMxZGIuanBlZ5OVAwDMrs0TPc0K0pMFzQSwzQKkkwmmMjViMjkxBt4AAaEwAQ/.jpg"], "movies": [], "text": "- Niestety Ukraina nie zdo\u0142a\u0142a podj\u0105\u0107 ostrych krok\u00f3w, by nie wpu\u015bci\u0107 wirusa. Dlatego teraz mamy ju\u017c ogniska zachorowa\u0144, kt\u00f3re nie przysz\u0142y z Chin czy z Europy, a s\u0105 naszymi, wewn\u0119trznymi ogniskami. To znaczy - zaczyna si\u0119 drugi etap - powiedzia\u0142 minister w wywiadzie telewizyjnym.\n\nJego wypowied\u017a przywo\u0142uje w poniedzia\u0142ek ukrai\u0144skie ministerstwo ochrony zdrowia.\n\nJemec podkre\u015bli\u0142, \u017ce obecnie bardzo wa\u017cne jest zlokalizowanie ognisk wirusa. - Trzeci etap tego niewidzialnego wroga to umieralno\u015b\u0107. Podczas gdy Chi\u0144czykom uda\u0142o si\u0119 osi\u0105gn\u0105\u0107 wska\u017anik umieralno\u015bci na poziomie 3-4 proc., to W\u0142ochom si\u0119 nie uda\u0142o, i tam jest 8-9 proc. - doda\u0142.\n\nNa Ukrainie potwierdzono 73 przypadki zaka\u017cenia koronawirusem, w tym trzy \u015bmiertelne. Jedna osoba uznana jest za wyleczon\u0105.\n\nW nocy z niedzieli na poniedzia\u0142ek w Kijowie wyl\u0105dowa\u0142 wojskowy I\u0142-76 z medycznym transportem z Chin na pok\u0142adzie. Jak poinformowa\u0142o biuro prezydenta Ukrainy Wo\u0142odymyra Ze\u0142enskiego, \u0142adunek obejmuje testy na obecno\u015b\u0107 koronawirusa, wykorzystuj\u0105ce metod\u0119 PCR i 250 tys. szybkich test\u00f3w.\n\nNa Ukrain\u0119 trafi\u0142y te\u017c maseczki o r\u00f3\u017cnych klasach ochrony, p\u0142yny dezynfekuj\u0105ce, respiratory i inne \u015brodki do walki z rozprzestrzenianiem si\u0119 Covid-19 - dodano. Zapowiedziano, \u017ce testy PCR b\u0119d\u0105 przekazane w poniedzia\u0142ek do laboratori\u00f3w we wszystkich obwodach kraju.\n\nRELACJA NA \u017bYWO: Koronawirus w Polsce i na \u015bwiecie\n\nBiuro prezydenta o\u015bwiadczy\u0142o, \u017ce w tym tygodniu odb\u0119dzie si\u0119 jeszcze kilka takich rejs\u00f3w z \u0142adunkiem z Chin. Podkre\u015bli\u0142o te\u017c, \u017ce zakup towar\u00f3w odby\u0142 si\u0119 w ramach \"realizacji uzgodnie\u0144 prezydenta Ukrainy Wo\u0142odymyra Ze\u0142enskiego i przedstawicieli du\u017cego biznesu\".\n\nDalszy ci\u0105g materia\u0142u pod wideo\n\n(km)", "keywords": [], "meta_keywords": [""], "tags": [], "authors": [], "publish_date": "Mon Mar 23 10:21:09 2020", "summary": "", "article_html": "", "meta_description": "- Ukraina wkracza w drugi etap walki z koronawirusem, polegaj\u0105cy bezpo\u015brednio na leczeniu choroby, a nie tylko podejmowaniu \u015brodk\u00f3w profilaktycznych - o\u015bwiadczy\u0142 minister ochrony zdrowia tego kraju Illia Jemec. Dotychczas na Ukrainie potwierdzono 73 przypadki zaka\u017cenia koronawirusem.", "meta_lang": "pl", "meta_favicon": "https://ocdn.eu/wiadomosciucs/favicons/favicon-16x16.png", "meta_data": {"viewport": "width=device-width, initial-scale=1.0, maximum-scale=1.0, user-scalable=no", "referrer": "unsafe-url", "DC.Identifier": "0118640e-2b1b-4a6c-9b2f-f71f714ad89f", "pkg-uuid": "0118640e-2b1b-4a6c-9b2f-f71f714ad89f", "detailType": "article", "serviceUuid": "b177a2c9-166f-4113-9b28-185bbe554807", "robots": "max-image-preview:large", "description": "- Ukraina wkracza w drugi etap walki z koronawirusem, polegaj\u0105cy bezpo\u015brednio na leczeniu choroby, a nie tylko podejmowaniu \u015brodk\u00f3w profilaktycznych - o\u015bwiadczy\u0142 minister ochrony zdrowia tego kraju Illia Jemec. Dotychczas na Ukrainie potwierdzono 73 przypadki zaka\u017cenia koronawirusem.", "og": {"title": "Koronawirus w Europie. Ukraina wkracza w drugi etap walki z pandemi\u0105", "description": "- Ukraina wkracza w drugi etap walki z koronawirusem, polegaj\u0105cy bezpo\u015brednio na leczeniu choroby, a nie tylko podejmowaniu \u015brodk\u00f3w profilaktycznych - o\u015bwiadczy\u0142 minister ochrony zdrowia tego kraju Illia Jemec. Dotychczas na Ukrainie potwierdzono 73 przypadki zaka\u017cenia koronawirusem.", "image": {"identifier": "https://ocdn.eu/pulscms-transforms/1/zxLk9kuTURBXy9hMTZmYjcwMi1lODVmLTQ2MDgtOWIwYy02ZGVjZDE2MjMxZGIuanBlZ5OVAwDMrs0TPc0K0pMJpjI1YjI5MQaTBc0EsM0Cdt4AAaEwAQ/.jpg", "width": 1200, "height": 630, "type": "image/jpeg"}, "url": "https://wiadomosci.onet.pl/swiat/koronawirus-w-europie-ukraina-wkracza-w-drugi-etap-walki-z-pandemia/zn599j7", "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-03-23 10:21:09+0100"}, "fb": {"app_id": 226508470737473, "pages": 185265414715}, "twitter": {"card": "summary_large_image", "description": "- Ukraina wkracza w drugi etap walki z koronawirusem, polegaj\u0105cy bezpo\u015brednio na leczeniu choroby, a nie tylko podejmowaniu \u015brodk\u00f3w profilaktycznych - o\u015bwiadczy\u0142 minister ochrony zdrowia tego kraju Illia Jemec. Dotychczas na Ukrainie potwierdzono 73 przypadki zaka\u017cenia koronawirusem.", "title": "Koronawirus w Europie. Ukraina wkracza w drugi etap walki z pandemi\u0105", "site": "OnetWiadomosci", "image": "https://ocdn.eu/pulscms-transforms/1/wLZktkuTURBXy9hMTZmYjcwMi1lODVmLTQ2MDgtOWIwYy02ZGVjZDE2MjMxZGIuanBlZ5KVAwDMrs0TPc0K0pMFzQSwzQJY"}}, "canonical_link": "https://wiadomosci.onet.pl/swiat/koronawirus-w-europie-ukraina-wkracza-w-drugi-etap-walki-z-pandemia/zn599j7"}