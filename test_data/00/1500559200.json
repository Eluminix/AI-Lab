{"source_url": "https://www.diregiovani.it", "url": "https://www.diregiovani.it/2020/01/21/291082-virus-misterioso-coronavirus-cina.dg/", "title": "Che cos\u2019\u00e8 il coronavirus, il virus misterioso che si sta diffondendo in Cina", "top_image": "https://www.diregiovani.it/wp-content/uploads/2020/01/Mers-virus-3D-image.jpg", "meta_img": "https://www.diregiovani.it/wp-content/uploads/2020/01/Mers-virus-3D-image.jpg", "images": ["https://www.diregiovani.it/wp-content/uploads/2020/01/virus-cina.jpg", "https://www.diregiovani.it/wp-content/uploads/2020/01/pipistrello-1.jpg", "https://www.diregiovani.it/wp-content/uploads/2020/01/Coronavirus_virion.jpg", "https://www.diregiovani.it/wp-content/uploads/2025/01/logo_diregiovani.webp", "https://www.diregiovani.it/wp-content/uploads/2020/01/Mers-virus-3D-image.jpg", "https://www.diregiovani.it/wp-content/uploads/2025/01/logo_dire.png", "https://www.diregiovani.it/wp-content/uploads/2020/01/1280px-Sars-corona-scaled.png"], "movies": [], "text": "Il virus appartiene alla famiglia dei coronavirus, di cui fanno parte anche SARS e MERS\n\nSi chiama 2019-nCov e, al momento, \u00e8 responsabile della morte di almeno 6 persone. Il virus misterioso proveniente dalla Cina, un nuovo tipo di coronavirus, ha gi\u00e0 contagiato oltre 200 persone, ma si sospettano molti pi\u00f9 casi collegati.\n\nLa Corea del Sud ha confermato il suo primo caso, altri due in Thailandia e uno in Giappone.\n\nL\u2019Organizzazione mondiale della sanit\u00e0 (OMS) sta valutando la possibilit\u00e0 di dichiarare un\u2019emergenza sanitaria pubblica internazionale, come fatto in precedenza l\u2019influenza suina e l\u2019ebola.\n\nIl focolaio sarebbe un mercato del pesce di Wuhan, citt\u00e0 della Cina orientale. I primi casi documentati provengono da persone che vi hanno fatto acquisti o lavorato. Si sospetta che l\u2019agente patogeno sia stato trasmesso all\u2019uomo da animali vivi venduti al mercato.\n\nRecentemente \u00e8 stato confermato il contagio tra esseri umani.\n\nCome spiegato dall\u2019OMS, i sintomi comuni includono difficolt\u00e0 respiratorie, febbre, tosse, respiro corto. Nei casi pi\u00f9 gravi, l\u2019infezione pu\u00f2 causare polmonite, sindrome respiratoria acuta grave, insufficienza renale e persino la morte.\n\nChe cos\u2019\u00e8 il cornavirus\n\nI coronavirus sono una grande famiglia di virus che causano malattie respiratorie. Ne fanno parte i virus della SARS (sindrome acuta respiratoria grave) e la MERS (sindrome respiratoria mediorientale), nonch\u00e9 i virus che causano malattie pi\u00f9 lievi.\n\nPrendono il nome dalle spicole che formano una corona sulla loro superficie.\n\nMolti coronavirus come la SARS e la MERS sono zoonotici, ossia vengono trasmessi tra animali e persone. Diverse specie di pipistrello sono state identificate come riserve naturali di alcuni coronavirus, oltre che di altri agenti patogeni.", "keywords": [], "meta_keywords": [""], "tags": [], "authors": ["Gloria Marinelli"], "publish_date": "Tue Jan 21 00:00:00 2020", "summary": "", "article_html": "", "meta_description": "Si chiama 2019-nCov e, al momento, \u00e8 responsabile della morte di almeno 4 persone. E' il virus misterioso proveniente dalla Cina", "meta_lang": "it", "meta_favicon": "", "meta_data": {"robots": "index, follow, max-image-preview:large, max-snippet:-1, max-video-preview:-1", "google-site-verification": "hDJVeWyHwvXWNYdSTM78i6LZLG2VwTb23PvtLXErLqg", "viewport": "width=device-width, initial-scale=1", "description": "Si chiama 2019-nCov e, al momento, \u00e8 responsabile della morte di almeno 4 persone. E' il virus misterioso proveniente dalla Cina", "og": {"locale": "it_IT", "type": "article", "title": "Che cos'\u00e8 il coronavirus, il virus misterioso che si sta diffondendo in Cina", "description": "Si chiama 2019-nCov e, al momento, \u00e8 responsabile della morte di almeno 4 persone. E' il virus misterioso proveniente dalla Cina", "url": "https://www.diregiovani.it/2020/01/21/291082-virus-misterioso-coronavirus-cina.dg/", "site_name": "diregiovani.it", "image": {"identifier": "https://www.diregiovani.it/wp-content/uploads/2020/01/Mers-virus-3D-image.jpg", "width": 748, "height": 398, "type": "image/jpeg"}}, "article": {"publisher": "https://www.facebook.com/DiregiovaniWeb/", "published_time": "2020-01-21T11:11:02+00:00", "modified_time": "2020-01-21T14:37:24+00:00"}, "author": "Gloria Marinelli", "twitter": {"card": "summary_large_image", "creator": "@Diregiovani", "site": "@Diregiovani", "label1": "Scritto da", "data1": "Gloria Marinelli", "label2": "Tempo di lettura stimato", "data2": "1 minuto"}, "generator": "Site Kit by Google 1.144.0"}, "canonical_link": "https://www.diregiovani.it/2020/01/21/291082-virus-misterioso-coronavirus-cina.dg/"}