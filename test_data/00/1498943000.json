{"source_url": "https://voce.com.ve", "url": "https://voce.com.ve/2020/01/19/470295/australia-dopo-gli-incendi-e-emergenza-temporali/", "title": "Australia: dopo gli incendi \u00e8 emergenza temporali", "top_image": "", "meta_img": "", "images": ["https://www.w3.org/WAI/wcag1A", "https://lavoceditalia.com/wp-content/uploads/2023/01/Skin-abbonamento-amici-seppia_V0092-scaled-1.jpg", "https://lavoceditalia.com/wp-content/themes/voce2/images/logo.png"], "movies": [], "text": "(ANSA) \u2013 ROMA, 19 GEN \u2013 Continua l\u2019emergenza clima in alcuni stati dell\u2019Australia dove dopo i devastanti incendi sono arrivate le piogge torrenziali. Lo riporta la Bbc. In queste ore \u00e8 Victoria la zona pi\u00f9 colpita con l\u2019ufficio meteorologico che ha lanciato un\u2019allerta temporali e inondazioni per i prossimi tre giorni, mentre ci sono ancora 14 incendi non domati. Emergenza anche nel New South Wales dove ci sono ancora 69 roghi e per le prossime ore \u00e8 previsto l\u2019arrivo di un forte acquazzone. Le autorit\u00e0 del Queensland hanno, invece, chiesto alla popolazione di fare attenzione sulle spiagge della Gold Coast, dove si prevedono \u201cgrandi movimenti d\u2019acqua e detriti\u201d dopo il temporale di ieri.", "keywords": [], "meta_keywords": [""], "tags": [], "authors": [], "publish_date": "Sun Jan 19 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "", "meta_data": {"viewport": "width=device-width, initial-scale=1", "robots": "index, follow, max-image-preview:large, max-snippet:-1, max-video-preview:-1", "og": {"locale": "it_IT", "type": "article", "title": "Australia: dopo gli incendi \u00e8 emergenza temporali - La Voce d'Italia", "description": "Tre Stati in allerta per il rischio inondazioni", "url": "https://lavoceditalia.com/2020/01/19/470295/australia-dopo-gli-incendi-e-emergenza-temporali/", "site_name": "La Voce d'Italia"}, "article": {"publisher": "https://www.facebook.com/voce.com.ve/", "published_time": "2020-01-19T12:07:00+00:00"}, "author": "ansa", "twitter": {"card": "summary_large_image", "creator": "@voceditalia", "site": "@voceditalia", "label1": "Scritto da", "data1": "ansa", "label2": "Tempo di lettura stimato", "data2": "1 minuto"}, "generator": "WordPress 6.7.2", "tec-api-version": "v1", "tec-api-origin": "https://lavoceditalia.com"}, "canonical_link": "https://lavoceditalia.com/2020/01/19/470295/australia-dopo-gli-incendi-e-emergenza-temporali/"}