{"source_url": "http://www.erzurumgazetesi.com.tr", "url": "http://www.erzurumgazetesi.com.tr/haber/Oltan-TZK-da-gol-kralligina-yuruyor/130877", "title": "Oltan TZK\u2019da gol krall\u0131\u011f\u0131na y\u00fcr\u00fcyor", "top_image": "http://www.erzurumgazetesi.com.tr/haber_resim/Oltan%2DTZK%2Dda%2Dgol%2Dkralligina%2Dyuruyor%2D%2D130877%2EJPG", "meta_img": "http://www.erzurumgazetesi.com.tr/haber_resim/Oltan%2DTZK%2Dda%2Dgol%2Dkralligina%2Dyuruyor%2D%2D130877%2EJPG", "images": ["http://www.erzurumgazetesi.com.tr/haber_resim/Gazze-de-can-kaybi-53-bin-119-a-yukseldi-175152.JPG", "http://www.erzurumgazetesi.com.tr/haber_resim/thumb/ETU-de-Sosyal-Bilimler-gundemi-175145k1.jpg", "http://www.erzurumgazetesi.com.tr/images/tv.gif", "http://www.erzurumgazetesi.com.tr/images/haber_devam_ara.jpg", "http://www.erzurumgazetesi.com.tr/videoresim/thumb/SHYC3505X26U5J8443PAk1.jpg", "http://www.erzurumgazetesi.com.tr/images/i_google.png", "http://www.erzurumgazetesi.com.tr/images/so3.png", "http://www.erzurumgazetesi.com.tr/haber_resim/thumb/Cumhuriyet-i-kuran-sehirler-bulustu-175143k1.jpg", "http://www.erzurumgazetesi.com.tr/images/spacer.gif", "http://www.erzurumgazetesi.com.tr/haber_resim/Ozel-sektorun-yurt-disi-kredi-borcu-aciklandi-175150.jpg", "http://www.erzurumgazetesi.com.tr/images/i_fontp.png", "http://www.erzurumgazetesi.com.tr/banner/FORDDDDDD.jpg", "http://www.erzurumgazetesi.com.tr/images/i_print.png", "http://www.erzurumgazetesi.com.tr/haber_resim/thumb/Gazze-de-can-kaybi-53-bin-119-a-yukseldi-175152k1.JPG", "http://www.erzurumgazetesi.com.tr/videoresim/thumb/3708KO5T0511R7A81QI0k1.jpg", "http://www.erzurumgazetesi.com.tr/images/yazar/rad22A5Dk.jpg", "http://www.erzurumgazetesi.com.tr/haber_resim/Futsalda-Erzurum-Grubu-maclari-tamamlandi-130873.JPG", "http://www.erzurumgazetesi.com.tr/haber_resim/Erdogan-Turkiye-kritik-onemdedir--175151.JPG", "http://www.erzurumgazetesi.com.tr/haber_resim/Sozeri-Erzurum-u-guzel-temsil-ettik--130859.JPG", "http://www.erzurumgazetesi.com.tr/videoresim/thumb/710RAO768UB1KUZ07AR5k1.jpg", "http://www.erzurumgazetesi.com.tr/haber_resim/thumb/Kurbanliklar-seyirlik-oldu-175141k1.jpg", "http://www.erzurumgazetesi.com.tr/logolar/logo_erzurum.jpg", "http://www.erzurumgazetesi.com.tr/images/sb4.png", "http://www.erzurumgazetesi.com.tr/haber_resim/thumb/Cumhurbaskanligi-atama-kararlari-yayimlandi-175146k1.jpg", "http://www.erzurumgazetesi.com.tr/haber_resim/Koc-sporda-Pasinler-in-gururu-oldu-130832.JPG", "http://www.erzurumgazetesi.com.tr/images/haber_prev1.jpg", "http://www.erzurumgazetesi.com.tr/images/i_twitter.png", "http://www.erzurumgazetesi.com.tr/haber_resim/Erzurum-da-kupa-coskusu--130871.JPG", "http://www.erzurumgazetesi.com.tr/haber_resim/Oltan-TZK-da-gol-kralligina-yuruyor--130877.JPG", "http://www.erzurumgazetesi.com.tr/videoresim/thumb/WTJ81U75Q22E1529CUNWk1.jpg", "http://www.erzurumgazetesi.com.tr/haber_resim/thumb/Oltu-Kalesi-restorasyon-bekliyor-175142k1.jpg", "http://www.erzurumgazetesi.com.tr/haber_resim/Agri-boks-camiasinda-Erzurum-gundem-olusturdu-130855.JPG", "http://www.erzurumgazetesi.com.tr/haber_resim/TUIK-Motorlu-Kara-Tasitlari-verilerini-paylasti-175153.jpg", "http://www.erzurumgazetesi.com.tr/images/sb6.png", "http://www.erzurumgazetesi.com.tr/images/so1.png", "http://www.erzurumgazetesi.com.tr/images/haber_prev.jpg", "http://www.erzurumgazetesi.com.tr/haber_resim/Oltan%2DTZK%2Dda%2Dgol%2Dkralligina%2Dyuruyor%2D%2D130877%2EJPG", "http://www.erzurumgazetesi.com.tr/haber_resim/Avci-bu-kez-mazeret-bulamadi--130860.JPG", "http://www.erzurumgazetesi.com.tr/images/yazar/rad1EFADk.jpg", "http://www.erzurumgazetesi.com.tr/haber_resim/thumb/Ozel-sektorun-yurt-disi-kredi-borcu-aciklandi-175150k1.jpg", "http://www.erzurumgazetesi.com.tr/haber_resim/Besiktas-sustu-Erzurumspor-konustu--202001222257.JPG", "http://www.erzurumgazetesi.com.tr/haber_resim/thumb/TUIK-Motorlu-Kara-Tasitlari-verilerini-paylasti-175153k1.jpg", "http://www.erzurumgazetesi.com.tr/images/yazar/ahmetgoksan4k.jpg", "http://www.erzurumgazetesi.com.tr/images/so2.png", "http://www.erzurumgazetesi.com.tr/images/so5.png", "http://www.erzurumgazetesi.com.tr/images/sb2.png", "http://www.erzurumgazetesi.com.tr/haber_resim/thumb/TCMB-anketi-aciklandi-175148k1.jpg", "http://www.erzurumgazetesi.com.tr/images/sb1.png", "http://www.erzurumgazetesi.com.tr/images/sb8.png", "http://www.erzurumgazetesi.com.tr/images/sb3.png", "http://www.erzurumgazetesi.com.tr/images/haber_next1.jpg", "http://www.erzurumgazetesi.com.tr/images/i_facebook.png", "http://www.erzurumgazetesi.com.tr/haber_resim/Erzurumspor-\u2013-Balikesir-macini-Keles-yonetecek-130857.jpg", "http://www.erzurumgazetesi.com.tr/haber_resim/thumb/Aydemir-Erzurumspor-un-hakki-Super-Ligdir--130878k1.JPG", "http://www.erzurumgazetesi.com.tr/haber_resim/thumb/Erdogan-Turkiye-kritik-onemdedir--175151k1.JPG", "http://www.erzurumgazetesi.com.tr/haber_resim/thumb/Turkiye-genelinde-118-bin-359-konut-satildi-175154k1.jpg", "http://www.erzurumgazetesi.com.tr/haber_resim/Turkiye-genelinde-118-bin-359-konut-satildi-175154.jpg", "http://www.erzurumgazetesi.com.tr/egazete/2025-5-17/1_small.jpg", "http://www.erzurumgazetesi.com.tr/images/bullet.png", "http://www.erzurumgazetesi.com.tr/images/yazar/rad6C1D1k.jpg", "http://www.erzurumgazetesi.com.tr/haber_resim/thumb/DAP-bolgesi-kalkinma-ajanslarindan-isbirligi--130876k1.JPG", "http://www.erzurumgazetesi.com.tr/images/haber_next.jpg", "http://www.erzurumgazetesi.com.tr/haber_resim/PFDK-dan-Erzurumspor-ve-Besiktas-a-para-cezasi--130842.jpg", "http://www.erzurumgazetesi.com.tr/images/yazar/rad9EF9Fk.jpg", "http://www.erzurumgazetesi.com.tr/haber_resim/thumb/ETU-Kutuphanesi-Erisebilirlik-logosu-aldi-175144k1.JPG", "http://www.erzurumgazetesi.com.tr/images/yazar/rad12799k.jpg", "http://www.erzurumgazetesi.com.tr/images/sb5.png", "http://www.erzurumgazetesi.com.tr/videoresim/thumb/96TCH209BYP3Z28SOA67k1.jpg", "http://www.erzurumgazetesi.com.tr/images/sb7.png", "http://www.erzurumgazetesi.com.tr/egazete/2025-5-17/16_small.jpg", "http://www.erzurumgazetesi.com.tr/images/yorum_ekle.jpg", "http://www.erzurumgazetesi.com.tr/images/maxiva.png", "http://www.erzurumgazetesi.com.tr/images/i_fontm.png", "http://www.erzurumgazetesi.com.tr/images/so4.png"], "movies": [], "text": "BB Erzurumspor\u2019un forvet oyuncusu Oltan Karakulluk\u00e7u kupada att\u0131\u011f\u0131 gollerle tak\u0131m\u0131n\u0131 s\u0131rtlamaya devam ediyor. Karakulluk\u00e7u, oynad\u0131\u011f\u0131 5 ma\u00e7ta rakip filelere g\u00f6nderdi\u011fi 7 golle Ziraat T\u00fcrkiye Kupas\u0131'nda gol krall\u0131\u011f\u0131na y\u00fcr\u00fcyor.\n\nTFF 1. Lig ekiplerinden BB Erzurumspor son 16 turunda Be\u015fikta\u015f\u2019\u0131 eleyerek T\u00fcrkiye Kupas\u0131 tarihinde ilk kez \u00e7eyrek finale y\u00fckseldi. Mavi-beyazl\u0131 ekipte en dikkat \u00e7ekici performans\u0131 ise Be\u015fikta\u015f\u2019a 2 ma\u00e7ta 3 gol atan ve kupada toplam 7 gole ula\u015farak gol krall\u0131\u011f\u0131nda zirveye oturan 28 ya\u015f\u0131ndaki Oltan Karakulluk\u00e7u oldu.\n\nTeknik Direkt\u00f6r Erkan S\u00f6zeri\u2019nin a\u011f\u0131rl\u0131kl\u0131 olarak kupa ma\u00e7lar\u0131nda g\u00f6rev verdi\u011fi Oltan, bu sezon mavi-beyazl\u0131 forma ile \u00e7\u0131kt\u0131\u011f\u0131 5 Ziraat T\u00fcrkiye Kupas\u0131 ma\u00e7\u0131nda birisi penalt\u0131dan olmak \u00fczere toplam 7 gol kaydetti. Karakulluk\u00e7u, T\u00fcrkiye Kupas\u0131 3. tur ma\u00e7\u0131nda Edirnespor\u2019a 2, 4. turda Bodrumspor\u2019a 2 ve son 16 turunda Be\u015fikta\u015f\u2019a 2 ma\u00e7ta 3 gol att\u0131.\n\nZiraat T\u00fcrkiye Kupas\u0131'nda gol krall\u0131\u011f\u0131na emin ad\u0131mlarla y\u00fcr\u00fcyen 28 ya\u015f\u0131ndaki santrfor, TFF 1 Lig\u2019de ise \u00e7\u0131kt\u0131\u011f\u0131 9 ma\u00e7ta 1 gol atabildi.", "keywords": [], "meta_keywords": ["Oltan", "TZK\u2019da", "gol", "krall\u0131\u011f\u0131na", "y\u00fcr\u00fcyor"], "tags": [], "authors": [], "publish_date": null, "summary": "", "article_html": "", "meta_description": "BB Erzurumspor\u2019un forvet oyuncusu Oltan Karakulluk\u00e7u kupada att\u0131\u011f\u0131 gollerle tak\u0131m\u0131n\u0131 s\u0131rtlamaya devam ediyor. Karakulluk\u00e7u, oynad\u0131\u011f\u0131 5 ma\u00e7ta rakip filelere g\u00f6nderdi\u011fi 7 golle Ziraat T\u00fcrkiye Kupas\u0131 nda gol krall\u0131\u011f\u0131na y\u00fcr\u00fcyor.", "meta_lang": "tr", "meta_favicon": "", "meta_data": {"robots": "FOLLOW, INDEX", "TITLE": "Oltan TZK\u2019da gol krall\u0131\u011f\u0131na y\u00fcr\u00fcyor", "description": "BB Erzurumspor\u2019un forvet oyuncusu Oltan Karakulluk\u00e7u kupada att\u0131\u011f\u0131 gollerle tak\u0131m\u0131n\u0131 s\u0131rtlamaya devam ediyor. Karakulluk\u00e7u, oynad\u0131\u011f\u0131 5 ma\u00e7ta rakip filelere g\u00f6nderdi\u011fi 7 golle Ziraat T\u00fcrkiye Kupas\u0131 nda gol krall\u0131\u011f\u0131na y\u00fcr\u00fcyor.", "keywords": "Oltan,TZK\u2019da,gol,krall\u0131\u011f\u0131na,y\u00fcr\u00fcyor", "og": {"sitename": "Erzurum Gazetesi", "title": "Oltan TZK\u2019da gol krall\u0131\u011f\u0131na y\u00fcr\u00fcyor", "url": "http://www.erzurumgazetesi.com.tr/haber/Oltan-TZK-da-gol-kralligina-yuruyor/130877", "image": "http://www.erzurumgazetesi.com.tr/haber_resim/Oltan%2DTZK%2Dda%2Dgol%2Dkralligina%2Dyuruyor%2D%2D130877%2EJPG"}, "t_omni_pubdate": "01/23/2020 12:34", "pub_date": 20200123, "twitter": {"card": "summary_large_image", "site": "@erzurumgazetesi", "title": "Oltan TZK\u2019da gol krall\u0131\u011f\u0131na y\u00fcr\u00fcyor", "description": "BB Erzurumspor\u2019un forvet oyuncusu Oltan Karakulluk\u00e7u kupada att\u0131\u011f\u0131 gollerle tak\u0131m\u0131n\u0131 s\u0131rtlamaya devam ediyor. Karakulluk\u00e7u, oynad\u0131\u011f\u0131 5 ma\u00e7ta rakip filelere g\u00f6nderdi\u011fi 7 golle Ziraat T\u00fcrkiye Kupas\u0131 nda gol krall\u0131\u011f\u0131na y\u00fcr\u00fcyor.", "creator": "@erzurumgazetesi", "image": {"src": "http://www.erzurumgazetesi.com.tr/haber_resim/Oltan-TZK-da-gol-kralligina-yuruyor--130877.JPG"}, "domain": "erzurumgazetesi.com.tr"}}, "canonical_link": "https://www.erzurumgazetesi.com.tr/haber/Oltan-TZK-da-gol-kralligina-yuruyor/130877"}