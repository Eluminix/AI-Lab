{"source_url": "https://www.ilmessaggero.it", "url": "https://www.ilmessaggero.it/mondo/boris_johnson_covid_come_sta_ultime_notizie_dimesso_ospedale-5167870.html", "title": "Boris Johnson dimesso: ho rischiato la morte. \u200bNel Regno Unito superate 10mila vittime", "top_image": "https://statics.cedscdn.it/photos/MED_HIGH/78/70/5167870_1823_boris_johnson_dimesso_ospedale_pasqua_video_come_sta_morte.jpg", "meta_img": "https://statics.cedscdn.it/photos/MED_HIGH/78/70/5167870_1823_boris_johnson_dimesso_ospedale_pasqua_video_come_sta_morte.jpg", "images": ["https://statics.cedscdn.it/photos/THUMB/79/47/5167947_12_04_20_boris_johnson_dimesso_dallospedale_ringrazio_tutti_per_gli_sforzi_compiuti_g01_45_web.jpg", "https://statics.cedscdn.it/ilmessaggero.it/img/logo-condiviso-2.svg", "https://statics.cedscdn.it/photos/THUMB/99/35/5159935_21_20472006.jpg", "https://statics.cedscdn.it/photos/THUMB/05/66/5160566_08_04_20_conte_non_vedo_lora_di_uscire_da_emergenza_e_aiutare_gli_altri_paesi_g01_45_web.jpg", "https://statics.cedscdn.it/photos/THUMB/39/34/5163934_0829_p0.jpg", "https://statics.cedscdn.it/photos/THUMB/2025/05/15/8838361_16083122_myfilename.jpg", "https://statics.cedscdn.it/photos/MED_LOW/2025/05/17/8841735_17072302_minibus.jpg", "https://statics.cedscdn.it/photos/MED_LOW/20/18/8672018_21160109_china.jpg", "https://statics.cedscdn.it/photos/THUMB/07/28/5160728_08_04_20_la_cattedrale_st_john_the_divine_di_new_york_verra_trasformata_in_sospedale_da_campo_l_web.jpg", "https://statics.cedscdn.it/moltofood/wp-content/uploads/2025/05/Miniplumcake_allamarmellata_copertinaorizzontale-150x150.jpeg", "https://statics.cedscdn.it/photos/THUMB/05/64/5160564_08_04_20_coronavirus_gallera_in_lombardia_una_bomba_atomica_in_altre_regioni_no_g01_07_web.jpg", "https://www.facebook.com/tr?id=613826478728879&ev=PageView&noscript=1", "https://statics.cedscdn.it/photos/THUMB/2025/05/17/8841741_poster.jpg", "https://statics.cedscdn.it/moltofood/wp-content/uploads/2025/05/pesce-finto-150x150.jpg", "https://statics.cedscdn.it/photos/THUMB/58/84/5165884_1755_coronavirus_diretta_oggi_16_aprile_2020.jpg", "https://statics.cedscdn.it/photos/THUMB/28/93/5162893_1837_coronavirus_covid19_diretta_morti_ultime_notizie_10_aprile_2020.jpg", "https://statics.cedscdn.it/photos/LOW/2025/05/16/8840521_OBJ59771084_11264.jpg", "https://statics.cedscdn.it/photos/THUMB/2025/05/17/8841850_poster.jpg", "https://statics.cedscdn.it/photos/MED_LOW/16/09/8671609_21134800_onecms_19o3p9kj19a0jwqxny3_1_.jpg", "https://caltagironeeditore01.wt-eu02.net/927615140575951/wt.pl?p=328,0", "https://statics.cedscdn.it/photos/THUMB/2025/05/17/8841743_poster.jpg", "https://utils.cedsdigital.it/img/customizations/moltofood.svg", "https://utils.cedsdigital.it/img/placeholders/video.svg", "https://www.legalmente.net/images/logo.jpg", "https://statics.cedscdn.it/photos/MED_LOW/06/79/8250679_19115633_tampone_covid.jpg", "https://statics.cedscdn.it/photos/MED_LOW/2025/05/16/8840593_OBJ59770381_116408.jpg", "https://statics.cedscdn.it/utils/img/icons/mail-star.svg", "https://statics.cedscdn.it/photos/THUMB/41/93/5164193_1926_bare_sepolte_newyork.jpg", "https://statics.cedscdn.it/photos/LOW/2025/05/16/8840586_17073311_papa_1_.jpg", "https://statics.cedscdn.it/photos/MED_LOW/23/77/8672377_21214301_onecms_1hegs9oei5m5ka4jbk1_y997236vi8.jpg", "https://statics.cedscdn.it/photos/MED_LOW/2025/05/16/8840605_16230728_onecms_1cebbj8spiz5cf9eo86.jpg", "https://www.facebook.com/tr?id=556738118336305&ev=PageView&noscript=1", "https://statics.cedscdn.it/photos/LOW/2025/05/16/8839579_16165007_ucraina_2_.jpg", "https://statics.cedscdn.it/photos/MED_HIGH/78/70/5167870_1823_boris_johnson_dimesso_ospedale_pasqua_video_come_sta_morte.jpg", "https://statics.cedscdn.it/photos/MED_LOW/39/89/8673989_22171900_nuovo_coronavirus.jpg", "https://statics.cedscdn.it/photos/THUMB/65/08/5166508_1855_coronavirus_svezia_terapia_intensiva_ultime_notizie_11_aprile_2020.jpg", "https://statics.cedscdn.it/photos/THUMB/63/88/5166388_1702_borrelli.jpg", "https://statics.cedscdn.it/photos/MED_LOW/17/55/8221755_04210033_t_38_.jpg", "https://statics.cedscdn.it/photos/THUMB/2025/05/15/8837719_15115346_myfilename.jpg", "https://statics.cedscdn.it/photos/MED/2025/05/17/8841830_poster.jpg", "https://statics.cedscdn.it/photos/MED_LOW/2025/05/17/8841783_17082845_onecms_1aizwa1hlrk3y48gkwa.jpg", "https://statics.cedscdn.it/photos/MED_LOW/38/10/8473810_poster.jpg", "https://statics.cedscdn.it/photos/THUMB/17/28/5161728_1636_seasonal_workers_arrive.jpg", "https://statics.cedscdn.it/photos/THUMB/46/79/5164679_10_04_20_protezione_civile_ad_oggi_98273_i_malati_1396_piu_di_ieri_g00_35_web.jpg", "https://statics.cedscdn.it/photos/THUMB/2025/05/17/8841802_poster.jpg", "https://statics.cedscdn.it/photos/MED_LOW/17/46/8671746_21113446_onecms_19oedonc07qd5m3dj2l.jpg", "https://statics.cedscdn.it/photos/MED/78/70/5167870_1823_boris_johnson_dimesso_ospedale_pasqua_video_come_sta_morte.jpg?webp", "https://statics.cedscdn.it/photos/THUMB/19/78/5161978_1136_vaccino_coronavirus_test_giugno_belgio_germania_ultime_notizie_2.jpg", "https://statics.cedscdn.it/photos/LOW/2025/05/16/8840587_OBJ59761194_111256.jpg", "https://statics.cedscdn.it/photos/THUMB/76/93/5167693_1706_befunky_collage_2_.jpg", "https://statics.cedscdn.it/photos/LOW/2025/05/16/8840588_16225807_onecms_1j0n22s891eygin86p8.jpg", "https://statics.cedscdn.it/photos/MED/98/73/7769873_27111742_rome.jpg", "https://statics.cedscdn.it/photos/MED_LOW/2025/05/16/8840585_16230621_guerra_ucraina.jpg"], "movies": [], "text": "Apericena - Newsletter Il punto del direttore, ogni luned\u00ec Iscriviti e ricevi le notizie via email\n\nBoris Johnson \u00e8 stato dimesso oggi dall'ospedale e ha ammesso che ci sono stati giorni in cui non si sapeva se si sarebbe potuto salvare. Il premier britannico era stato ricoverato domenica scorsa per il coronavirus. Johnson ha ringraziato in un videomessaggio lo staff sanitario del St. Thomas Hospital per avergli \u00absalvato la vita\u00bb. La Gran Bretagna ha superato la soglia dei 10.000 morti da coronavirus. Ne danno notizia le autorit\u00e0 sanitarie, citate dal Guardian. I deceduti nelle ultime 24 ore sono stati 737, con il totale salito a 10.612.\n\n\n\nLEGGI ANCHE Coronavirus, Von der Leyen: \u00abAnziani isolati fino a fine anno\u00bb\n\n\n\n\u00abSu consiglio del suo team medico, il primo ministro non torner\u00e0 immediatamente al lavoro\u00bb, ha detto un portavoce di Downing Street. \u00abIl primo ministro \u00e8 stato dimesso dall'ospedale per continuare la sua convalescenza a Chequers\u00bb, la residenza di campagna riservata ai capi di governo britannici, ha spiegato il portavoce, aggiungendo che Johnson \u00abdesidera ringraziare tutti a Saint Thomas (l'ospedale di Londra dove \u00e8 stato ricoverato) per le eccellenti cure che ha ricevuto\u00bb.\n\n\n\n\n\n\u00ab\u00c8 difficile trovare le parole per esprimere il debito di gratitudine verso il sistema sanitario nazionale per avermi salvato la vita\u00bb,ha detto Boris Johnson nel messaggio video pubblicato oggi su Twitte. Lodando il fatto che il popolo britannico, accettando le misure di confinamento, ha formato \u00abuno scudo umano\u00bb intorno all'amato Nhs, il premier britannico ha detto di aver visto in prima persona durante il suo ricovero la pressione in cui si stanno lavorando medici ed infermieri britannici. \u00abGrazie alla loro devozione, senso del dovere ed amore che il nostro sistema sanitario \u00e8 imbattibile\u00bb, ha aggiunto ringraziando per nome tutti i componenti dello staff medico che lo ha seguito, comprese due infermieri, della Nuova Zelanda e del Portogallo, che sono stati per 48 al capo del suo letto \u00abquando le cose potevano andare in entrambe le direzioni\u00bb. \u200b\n\n\n\n\u00abGli sforzi di milioni di persone per restare a casa in tutto il Paese valgono la pena. Insieme supereremo questa crisi, come abbiamo superate molte crisi in passato\u00bb, ha aggiunto Johnson con l'hashtag #StayHomeSaveLives, stare a casa salva vite, al nome del suo account. Il premier ha riconosciuto il sacrificio dei britannici a stare a casa in primavera \u00abquando la natura \u00e8 nel suo momento pi\u00f9 bello e tutto invita ad uscire\u00bb, affermando che il rispetto delle misure di distanziamento sociale stanno dando risultati. \u00abAnche se piangiamo ogni giorno i cari che ci vengono portati via in tali numeri - ha concluso riferendosi alle vittime del Covid 19 - e sebbene la lotta non sia assolutamente finita, ora noi stiamo facendo progressi in questa incredibile battaglia nazionale contro il coronavirus\u00bb.\n\n\n\nJohnson ha ringraziato due infermieri, una neozelandese di nome Jenny e un portoghese di nome Luis, che, ha detto, \u00absono rimasti accanto al mio letto per 48 ore durante le quali le cose sarebbero potute andare in un modo o nell'altro\u00bb.\n\nIt is hard to find the words to express my debt to the NHS for saving my life.\n\n\n\nThe efforts of millions of people across this country to stay home are worth it. Together we will overcome this challenge, as we have overcome so many challenges in the past. #StayHomeSaveLives pic.twitter.com/HK7Ch8BMB5 \u2014 Boris Johnson #StayHomeSaveLives (@BorisJohnson) April 12, 2020\n\n\n\nCarrie Symonds, la fidanzata di Boris Johnson, rivela che vi sono stati \u00abdei momenti veramente molto bui la scorsa settimana\u00bb nei giorni in cui il premier britannico ha combattuto contro il coronavirus. \u00abIl mio cuore \u00e8 con tutti quelli in situazioni simili, terribilmente preoccupati per i loro cari\u00bb, aggiunge in una serie di tweet. \u00abRingrazio anche ognuno di voi che avete mandato messaggi di solidariet\u00e0 - ha concluso - oggi mi sento incredibilmente fortunata\u00bb.", "keywords": [], "meta_keywords": ["boris", "boris johnson", "coronavirus", "covid-19", "regno unito"], "tags": [], "authors": [], "publish_date": "Sun Apr 12 14:52:34 2020", "summary": "", "article_html": "", "meta_description": "Boris Johnson\u00a0\u00e8 stato dimesso oggi dall'ospedale\u00a0e ha ammesso che ci sono stati giorni in cui non si sapeva se si sarebbe potuto salvare.\u00a0Il premier britannico era stato...", "meta_lang": "it", "meta_favicon": "https://statics.cedscdn.it/utils/img/favicon/ilmessaggero/apple-icon-57x57.png", "meta_data": {"viewport": "width=device-width", "description": "Boris Johnson\u00a0\u00e8 stato dimesso oggi dall'ospedale\u00a0e ha ammesso che ci sono stati giorni in cui non si sapeva se si sarebbe potuto salvare.\u00a0Il premier britannico era stato...", "keywords": "boris, boris johnson, coronavirus, covid-19, regno unito", "robots": "max-image-preview:large", "bingbot": "noarchive", "news_keywords": "boris, boris johnson, coronavirus, covid-19, regno unito", "pay": 0, "og": {"type": "article", "title": "Boris Johnson dimesso: ho rischiato la morte. Nel Regno Unito superate 10mila vittime", "url": "https://www.ilmessaggero.it/mondo/boris_johnson_covid_come_sta_ultime_notizie_dimesso_ospedale-5167870.html", "image": {"identifier": "https://statics.cedscdn.it/photos/MED_HIGH/78/70/5167870_1823_boris_johnson_dimesso_ospedale_pasqua_video_come_sta_morte.jpg", "width": 1280, "height": 701}, "description": "Boris Johnson\u00a0\u00e8 stato dimesso oggi dall'ospedale\u00a0e ha ammesso che ci sono stati giorni in cui non si sapeva se si sarebbe potuto salvare.\u00a0Il premier britannico era stato..."}, "fb": {"pages": 2188858207869460, "app_id": 602506186465830}, "article": {"publisher": "https://www.facebook.com/Messaggero.it/", "published_time": "2020-04-12T14:52:34+0200", "modified_time": "2020-04-13T10:08:01+0200"}, "twitter": {"card": "summary_large_image", "url": "https://www.ilmessaggero.it/mondo/boris_johnson_covid_come_sta_ultime_notizie_dimesso_ospedale-5167870.html", "site": "@ilmessaggeroit", "title": "Boris Johnson dimesso: ho rischiato la morte. Nel Regno Unito superate 10mila vittime", "description": "Boris Johnson\u00a0\u00e8 stato dimesso oggi dall'ospedale\u00a0e ha ammesso che ci sono stati giorni in cui non si sapeva se si sarebbe potuto salvare.\u00a0Il premier britannico era stato...", "image": "https://statics.cedscdn.it/photos/MED/78/70/5167870_1823_boris_johnson_dimesso_ospedale_pasqua_video_come_sta_morte.jpg", "label2": "tempo di lettura", "data2": "3 minuti"}}, "canonical_link": "https://www.ilmessaggero.it/mondo/boris_johnson_covid_come_sta_ultime_notizie_dimesso_ospedale-5167870.html"}