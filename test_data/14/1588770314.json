{"source_url": "https://www.takvim.com.tr", "url": "https://www.takvim.com.tr/ekonomi/2020/04/25/25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi", "title": "25 Nisan Dolar/TL ve euro ne kadar oldu? Dolar 7 TL\u2019nin alt\u0131na indi! Dolarda d\u00fc\u015f\u00fc\u015f s\u00fcrecek mi?", "top_image": "https://iatkv.tmgrup.com.tr/336a27/1200/627/0/34/864/486?u=https%3a%2f%2fitkv.tmgrup.com.tr%2f2020%2f04%2f25%2f25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi-1587825315576.jpg", "meta_img": "https://iatkv.tmgrup.com.tr/336a27/1200/627/0/34/864/486?u=https%3a%2f%2fitkv.tmgrup.com.tr%2f2020%2f04%2f25%2f25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi-1587825315576.jpg", "images": ["https://iatkv.tmgrup.com.tr/8588df/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fabdden-turkiyeye-305-milyon-dolarlik-fuze-satisi-onayi-1747254333034.jpg", "https://itkv.tmgrup.com.tr/site/v3/i/takvim_logo.png", "https://iatkv.tmgrup.com.tr/c9d45b/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f11%2funopt-borsa-istanbul-1746994493752.jpg", "https://iatkv.tmgrup.com.tr/ee8da5/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fistanbulda-suya-10-zam-iski-teklif-etti-ibb-meclisinde-kabul-edildi-ak-partili-uye-imamoglunun-suyu-ucuzlataca-1747247545430.jpg", "https://iatkv.tmgrup.com.tr/54c872/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fbaskan-erdogandan-4-tarim-orman-surasi-sonuc-bildirgesi-programinda-onemli-aciklamalar-1747230076755.jpg", "https://iatkv.tmgrup.com.tr/cf57c0/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fgbb-baskani-fatma-sahin-takvimde-mujdeleri-pes-pese-siraladi-metro-gazikonut-evlilik-ve-dogum-destegi-farkli-s-1747213339598.jpg", "https://iatkv.tmgrup.com.tr/15cab5/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fanneler-babalar-dikkat-ekran-bagimliligi-obez-yapiyor-doc-dr-nicole-avena-cocuklari-korumanin-yolunu-acikladi-1747214948853.jpg", "https://iatkv.tmgrup.com.tr/5aa230/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2ftrumpin-yeni-duragi-katar-dohadan-duyurdu-katar-160-tane-ucak-alacak-1747234639075.jpg", "https://itkv.tmgrup.com.tr/site/v3/i/footer-appgallery.png", "https://itkv.tmgrup.com.tr/site/v3/i/mobile-takvim-logo.png", "https://itkv.tmgrup.com.tr/site/v3/i/takvim-tv.png", "https://iatkv.tmgrup.com.tr/c1c3a0/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f15%2fozel-gunay-guvencten-sampiyonluk-sozleri-pazar-gunu-bir-kupa-daha-kaldirmak-istiyoruz-1747257490597.jpg", "https://i.tmgrup.com.tr/egazete/ilk-sayfalar/2025/05/14/219x313/14TKV01.jpg?v=19873", "https://iatkv.tmgrup.com.tr/17c887/616/321/0/24/616/346?u=https%3a%2f%2fitkv.tmgrup.com.tr%2f2020%2f04%2f25%2f25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi-1587825377386.jpg", "https://iatkv.tmgrup.com.tr/ee2595/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fsaibeli-kurultayin-medya-ayagi-mercek-altinda-supheli-ismail-saymaz-topu-altan-sancara-atti-can-kakisimdan-chp-1747219308651.jpg", "https://iatkv.tmgrup.com.tr/1a6af0/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fbaskan-erdogandan-tbmmde-terorsuz-turkiye-mesaji-silahin-siddetin-illegalitenin-devri-artik-kapanmistir-1747228815704.jpg", "https://itkv.tmgrup.com.tr/site/v3/i/takvim-logo-xs.svg", "https://iatkv.tmgrup.com.tr/6eaf9a/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2felde-var-1-trabzonspor-galatasaray-0-3-mac-sonucu-1747256059730.jpg", "https://itkv.tmgrup.com.tr/site/v3/i/footer-googleplay.png", "https://itkv.tmgrup.com.tr/site/v3/i/subs-icon.png", "https://itkv.tmgrup.com.tr/site/v3/i/amp/amp-header-arrow.png", "https://iatkv.tmgrup.com.tr/16a160/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2ftrump-ve-muhammed-bin-selmanin-golf-arabasi-turu-sarayda-davullu-develi-karsilama-1747218081131.jpg", "https://iatkv.tmgrup.com.tr/21c2c9/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2ftiktoktaki-a4-challenge-ve-gencler-uzerindeki-tehlikesi-yesilay-bilim-kurulu-uyesi-hakan-coskunoldan-ailelere-1747224209625.jpg", "https://iatkv.tmgrup.com.tr/231051/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fonline-tehlike-oyun-diye-baslayip-kumar-bagimlisi-oluyorlar-doc-dr-merih-altintas-aileleri-uyardi-1747219822516.jpg", "https://iatkv.tmgrup.com.tr/c7cb57/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f15%2ftrump-yaptirimlari-kaldirmisti-suriye-cumhurbaskani-ahmed-sara-erdogan-sozunu-tuttu-ve-yerine-getirdi-1747257108465.jpg", "https://itkv.tmgrup.com.tr/site/v3/i/takvim-logo.png", "https://iatkv.tmgrup.com.tr/336a27/1200/627/0/34/864/486?u=https%3a%2f%2fitkv.tmgrup.com.tr%2f2020%2f04%2f25%2f25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi-1587825315576.jpg", "https://iatkv.tmgrup.com.tr/f50510/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f15%2fgozler-istanbuldaki-baris-zirvesinde-zelenskiynin-davet-ettik-dedigi-trump-ne-dedi-bakan-fidan-format-kesinles-1747257870956.jpg", "https://itkv.tmgrup.com.tr/site/v3/i/footer-appstore.png", "https://iatkv.tmgrup.com.tr/641e7f/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fbaskan-erdogandan-belediyelere-yeni-duzenleme-cagrisi-kayyum-uygulamasi-yeniden-istisna-haline-gelecek-1747224346883.jpg", "https://iatkv.tmgrup.com.tr/372722/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2fasgari-ucrete-ara-zam-olacak-mi-calisma-ve-sosyal-guvenlik-bakani-vedat-isikhan-acikladi-ev-kadinlarina-emekli-1747216031835.jpg", "https://iatkv.tmgrup.com.tr/600f20/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2friyadda-4lu-zirve-baskan-erdogan-trump-sara-selmandan-online-toplanti-trump-en-cok-yaptirimlari-kaldirma-karar-1747238158793.jpg", "https://iatkv.tmgrup.com.tr/18fcf1/425/425/0/0/655/655?u=https%3a%2f%2fitkv.tmgrup.com.tr%2f2025%2f05%2f14%2ftrumptan-saraya-ovgu-genc-cekici-sert-bir-adam-1747234238217.jpg"], "movies": [], "text": "\u0130\u00c7\u0130NDEK\u0130LER Ba\u015fl\u0131klar\u0131n Devam\u0131\n\nDolar/TL ve euro ne kadar oldu? 25 Nisan dolar fiyatlar\u0131 d\u00f6viz al\u0131m sat\u0131m\u0131 yapan vatanda\u015flar taraf\u0131ndan sorgulan\u0131yor. Dolarda d\u00fc\u015f\u00fc\u015f s\u00fcrecek mi? T\u00fcm d\u00fcnyay\u0131 etkisi alt\u0131na alan Koronavir\u00fcs nedeniyle borsalar tepe taklak oldu. \u00dclkemizde d\u00f6viz fiyatlar\u0131nda da b\u00fcy\u00fck s\u0131\u00e7rama ya\u015fand\u0131. Ancak ge\u00e7ti\u011fimiz g\u00fcnlerden itibaren dolar ve euro fiyatlar\u0131nda ya\u015fanan d\u00fc\u015f\u00fc\u015f\u00fcn ard\u0131ndan dolarda d\u00fc\u015f\u00fc\u015f s\u00fcrecek mi sorusuna yan\u0131t aranmaya ba\u015fland\u0131. ALTININ K\u0130LOGRAMI 389 B\u0130N 200 L\u0130RAYA Y\u00dcKSELD\u0130 Borsa \u0130stanbul K\u0131ymetli Madenler ve K\u0131ymetli Ta\u015flar Piyasas\u0131'nda (KMKTP) standart alt\u0131n\u0131n kilogram\u0131 389 bin 200 liraya y\u00fckseldi. Alt\u0131n piyasas\u0131nda, en d\u00fc\u015f\u00fck 383 bin lira, en y\u00fcksek 389 bin 200 liray\u0131 g\u00f6ren standart alt\u0131n\u0131n kilogram fiyat\u0131, g\u00fcn\u00fc \u00f6nceki kapan\u0131\u015fa g\u00f6re y\u00fczde 1,32 art\u0131\u015fla 389 bin 200 liradan tamamlad\u0131.\n\nKMKTP'de, alt\u0131nda ger\u00e7ekle\u015fen toplam i\u015flem hacmi 216 milyon 593 bin 838,05 lira, i\u015flem miktar\u0131 ise 558,17 kilogram oldu. T\u00fcm metallerdeki toplam i\u015flem hacmi ise 216 milyon 593 bin 838,05 lira oldu. Alt\u0131n borsas\u0131nda bug\u00fcn en fazla i\u015flem ger\u00e7ekle\u015ftiren kurumlar Vak\u0131f Kat\u0131l\u0131m Bankas\u0131, T\u00fcrkiye Finans Kat\u0131l\u0131m Bankas\u0131, \u0130stanbul Alt\u0131n Rafinerisi, \u0130\u015f Bankas\u0131 ve DenizBank \u015feklinde s\u0131raland\u0131. AVRUPA BORSALARI G\u00dcNE SERT SATICILI BA\u015eLADI Avrupa borsalar\u0131, g\u00fcne g\u00fc\u00e7l\u00fc sat\u0131c\u0131l\u0131 seyirle ba\u015flad\u0131. A\u00e7\u0131l\u0131\u015f\u0131n ard\u0131ndan Stoxx Europe 600 g\u00f6sterge endeksi y\u00fczde 1,1 de\u011fer kaybederek 329,74 puanda, Almanya'da DAX 30 endeksi y\u00fczde 1,7 azalarak 10.336,87 puanda seyrediyor. \u0130ngiltere'de FTSE 100 endeksi y\u00fczde 1,3 d\u00fc\u015f\u00fc\u015fle 5.752 puan, \u0130spanya'da IBEX 35 endeksi y\u00fczde 1,7 azal\u0131\u015fla 6.629,20 puan, Fransa'da CAC 40 endeksi \u00f6nceki kapan\u0131\u015f\u0131n y\u00fczde 1,2 alt\u0131nda 4.395,16 puan ve \u0130talya'da MIB 30 endeksi y\u00fczde 1,6 de\u011fer kayb\u0131yla 16.762,17 puan oldu. Avro/dolar paritesi 1,0735, sterlin/dolar paritesi 1,2318 seviyelerinden i\u015flem g\u00f6r\u00fcyor. Analistler, ABD'de ve Asya piyasalar\u0131ndaki sat\u0131c\u0131l\u0131 seyre paralel Avrupa borsalar\u0131nda da a\u015fa\u011f\u0131 y\u00f6nl\u00fc hareketin g\u00f6zlemlendi\u011fini s\u00f6yledi. Bug\u00fcn, Almanya'da Ifo i\u015f d\u00fcnyas\u0131 g\u00fcven endeksleri, ABD'de dayan\u0131kl\u0131 mal sipari\u015flerinin takip edilece\u011fini bildiren analistler, yeni tip koronavir\u00fcs (Kovid-19) salg\u0131n\u0131na ili\u015fkin haber ak\u0131\u015f\u0131n\u0131n da yat\u0131r\u0131mc\u0131lar\u0131n g\u00fcndeminde olmaya devam etti\u011fini kaydetti.", "keywords": [], "meta_keywords": ["DOLAR NE KADAR OLDU", "euro ne kadar oldu", "dolar tl ne kadar", "Dolarda d\u00fc\u015f\u00fc\u015f s\u00fcrecek mi?"], "tags": [], "authors": [], "publish_date": "Sat Apr 25 00:00:00 2020", "summary": "", "article_html": "", "meta_description": "Dolarda d\u00fc\u015f\u00fc\u015f s\u00fcrecek mi? 25 Nisan Dolar/TL ve euro ne kadar oldu? 7 TL\u2019nin alt\u0131na inen dolar fiyatlar\u0131nda d\u00fc\u015f\u00fc\u015f\u00fcn s\u00fcr\u00fcp s\u00fcrmeyece\u011fi d\u00f6viz alanlar taraf\u0131ndan so", "meta_lang": "tr", "meta_favicon": "", "meta_data": {"viewport": "width=device-width,minimum-scale=1,initial-scale=1", "title": "25 Nisan Dolar/TL ve euro ne kadar oldu? Dolar 7 TL\u2019nin alt\u0131na indi! Dolarda d\u00fc\u015f\u00fc\u015f s\u00fcrecek mi?", "description": "Dolarda d\u00fc\u015f\u00fc\u015f s\u00fcrecek mi? 25 Nisan Dolar/TL ve euro ne kadar oldu? 7 TL\u2019nin alt\u0131na inen dolar fiyatlar\u0131nda d\u00fc\u015f\u00fc\u015f\u00fcn s\u00fcr\u00fcp s\u00fcrmeyece\u011fi d\u00f6viz alanlar taraf\u0131ndan so", "tagCategory": "Edit\u00f6r\u00fcn Se\u00e7tikleri | Footer | Ekonomi", "tagContentType": "article", "robots": "max-image-preview:large", "datePublished": "2020-04-25T00:00:00+0300", "dateModified": "2020-04-25T17:36:46+03:00", "url": "https://www.takvim.com.tr/ekonomi/2020/04/25/25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi", "article": {"section": "Ekonomi", "tag": "DOLAR NE KADAR OLDU, euro ne kadar oldu, dolar tl ne kadar, Dolarda d\u00fc\u015f\u00fc\u015f s\u00fcrecek mi?", "published_time": "2020-04-25T17:36:46+03:00", "modified_time": "2020-04-25T17:36:46+03:00", "author": "https://www.facebook.com/takvim", "publisher": "https://www.facebook.com/takvim", "content_tier": "free"}, "articleAuthor": "takvim.com.tr", "articleSection": "news", "keywords": "DOLAR NE KADAR OLDU, euro ne kadar oldu, dolar tl ne kadar, Dolarda d\u00fc\u015f\u00fc\u015f s\u00fcrecek mi?", "og": {"url": "https://www.takvim.com.tr/ekonomi/2020/04/25/25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi", "type": "article", "title": "25 Nisan Dolar/TL ve euro ne kadar oldu? Dolar 7 TL\u2019nin alt\u0131na indi! Dolarda d\u00fc\u015f\u00fc\u015f s\u00fcrecek mi?", "description": "Dolarda d\u00fc\u015f\u00fc\u015f s\u00fcrecek mi? 25 Nisan Dolar/TL ve euro ne kadar oldu? 7 TL\u2019nin alt\u0131na inen dolar fiyatlar\u0131nda d\u00fc\u015f\u00fc\u015f\u00fcn s\u00fcr\u00fcp s\u00fcrmeyece\u011fi d\u00f6viz alanlar taraf\u0131ndan...", "image": {"identifier": "https://iatkv.tmgrup.com.tr/336a27/1200/627/0/34/864/486?u=https%3a%2f%2fitkv.tmgrup.com.tr%2f2020%2f04%2f25%2f25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi-1587825315576.jpg", "secure_url": "https://iatkv.tmgrup.com.tr/336a27/1200/627/0/34/864/486?u=https%3a%2f%2fitkv.tmgrup.com.tr%2f2020%2f04%2f25%2f25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi-1587825315576.jpg", "width": 1200, "height": 627}, "site_name": "takvim.com.tr"}, "twitter": {"site": "@Takvim", "url": "https://www.takvim.com.tr/ekonomi/2020/04/25/25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi", "card": "summary_large_image", "title": "25 Nisan Dolar/TL ve euro ne kadar oldu? Dolar 7 TL\u2019nin alt\u0131na indi! Dolarda d\u00fc\u015f\u00fc\u015f s\u00fcrecek mi?", "description": "Haberin devam\u0131...", "image": "https://iatkv.tmgrup.com.tr/336a27/1200/627/0/34/864/486?u=https%3a%2f%2fitkv.tmgrup.com.tr%2f2020%2f04%2f25%2f25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi-1587825315576.jpg"}, "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/ekonomi/2020/04/25/25-nisan-dolartl-ve-euro-ne-kadar-oldu-dolar-7-tlnin-altina-indi-dolarda-dusus-surecek-mi"}