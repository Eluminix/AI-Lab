{"source_url": "https://nczas.com", "url": "https://nczas.com/2020/04/24/unia-europejska-sie-sypie-niemal-polowa-wlochow-popiera-italexit/", "title": "Unia Europejska si\u0119 sypie. Niemal po\u0142owa W\u0142och\u00f3w popiera Italexit", "top_image": "https://nczas.com/wp-content/uploads/2020/04/wlochy_UE_nczas.jpg", "meta_img": "https://nczas.com/wp-content/uploads/2020/04/wlochy_UE_nczas.jpg", "images": ["https://nczas.com/wp-content/uploads/2025/05/jasnowidz-jackowski-100x70.jpg", "https://nczas.com/wp-content/uploads/2021/06/logo_nczas_najwyzszy_czas_biale.png", "https://nczas.com/wp-content/uploads/2022/09/police-g7d337be55_1920-100x70.jpg", "https://nczas.com/wp-content/uploads/2025/05/islandia-eurowizja-vaeb-roa-ok-100x70.jpg", "https://nczas.com/wp-content/uploads/2020/04/wlochy_UE_nczas.jpg", "https://nczas.com/wp-content/uploads/2025/05/natalia-paczenko-ok-100x70.jpg", "https://nczas.com/wp-content/uploads/2023/10/strefa-gazy-hamas-izrael-wojna-100x70.jpg", "https://nczas.com/wp-content/uploads/2022/11/wybory-urna-100x70.jpg", "https://nczas.com/wp-content/uploads/2025/05/valeria-marquez-meksyk-influencerka-ok-100x70.jpg", "https://nczas.com/wp-content/uploads/2020/04/wlochy_UE_nczas-696x464.jpg", "https://nczas.com/wp-content/uploads/2024/07/donald-trump-zamach-ranny-100x70.jpg", "https://nczas.com/wp-content/uploads/2024/03/Holownia-100x70.jpg"], "movies": [], "text": "REKLAMA\n\nWielka Brytania przetar\u0142a szlaki. Nie min\u0119\u0142o sporo czasu od Brexitu, a ju\u017c w \u015blady Wyspiarzy chc\u0105 p\u00f3j\u015b\u0107 W\u0142ochy. Niemal po\u0142owa mieszka\u0144c\u00f3w Italii popiera pomys\u0142 wyj\u015bcia z Unii Europejskiej.\n\nW Italii niech\u0119\u0107 do Unii Europejskiej przybra\u0142a na sile za spraw\u0105 ostatnich wydarze\u0144. Mimo \u017ce W\u0142ochy nigdy nie pa\u0142ay mi\u0142o\u015bci\u0105 do Wsp\u00f3lnoty, to czar\u0119 goryczy przela\u0142a opiesza\u0142o\u015b\u0107 w walce z epidemi\u0105 koronawirusa. W\u0142osi maj\u0105 ju\u017c do\u015b\u0107.\n\nZ przeprowadzonego przez Instytut Tecne sonda\u017cu wynika, \u017ce a\u017c 49 proc. W\u0142och\u00f3w chce wyj\u015bcia z Unii Europejskiej. To a\u017c o 20 proc. wi\u0119cej ni\u017c pod koniec 2018 roku. Ponadto 67 proc. mieszka\u0144c\u00f3w Italii uwa\u017ca, \u017ce obecno\u015b\u0107 ich kraju w szeregach Wsp\u00f3lnoty jest niekorzystna. Nie jest to jednak r\u00f3wnoznaczne ze wskazaniem koniczno\u015bci opuszczenia UE.\n\nREKLAMA\n\nW\u0142osi maj\u0105 ju\u017c do\u015b\u0107 Unii Europejskiej i otwarcie to manifestuj\u0105. W Internecie pojawia si\u0119 coraz wi\u0119cej nagra\u0144, na kt\u00f3rych wida\u0107, jak W\u0142osi usuwaj\u0105 z przestrzeni publicznej flag\u0119 UE. Czuj\u0105 si\u0119 bowiem oszukani przez Bruksel\u0119.\n\nJak podkre\u015bla \u201eRzeczpospolita\u201d, premier W\u0142och Giuseppe Conte od kilku tygodni pr\u00f3buje uzyska\u0107 zgod\u0119 UE na euroobligacje. Chodzi o emisj\u0119 przez pa\u0144stwa strefy euro instrument\u00f3w d\u0142u\u017cnych, kt\u00f3re sfinansuj\u0105 pomoc dla kraj\u00f3w najbardziej dotkni\u0119tych epidemi\u0105 koronawirusa. Pomys\u0142 ten jednak stanowczo odrzucaj\u0105 Niemcy. Zamiast tego RFN proponuje skorzystanie z Europejskiego Mechanizmy Stabilizacji. Je\u015bli tak by si\u0119 sta\u0142o, W\u0142osi otrzymaliby do wykorzystania 37 mld euro. Rzym uwa\u017ca jednak t\u0119 kwot\u0119 za niewystarczaj\u0105c\u0105.\n\nZa powo\u0142aniem funduszu opowiadaj\u0105 si\u0119 W\u0142ochy, Hiszpania i Francja. Przeciwne s\u0105 za\u015b Niemcy. Fundusz mia\u0142by dysponowa\u0107 kwot\u0105 rz\u0119du nawet 1,5 bln euro dla kraj\u00f3w wymagaj\u0105cych pomocy.\n\n\u0179r\u00f3d\u0142o: rp.pl", "keywords": [], "meta_keywords": [""], "tags": [], "authors": [], "publish_date": "Fri Apr 24 00:00:00 2020", "summary": "", "article_html": "", "meta_description": "Wielka Brytania przetar\u0142a szlaki. Nie min\u0119\u0142o sporo czasu od Brexitu, a ju\u017c w \u015blady Wyspiarzy chc\u0105 p\u00f3j\u015b\u0107 W\u0142ochy. Niemal po\u0142owa mieszka\u0144c\u00f3w Italii popiera pomys\u0142 wyj\u015bcia z Unii Europejskiej. W Italii niech\u0119\u0107 do Unii Europejskiej przybra\u0142a na sile za spraw\u0105 ostatnich wydarze\u0144. Mimo \u017ce W\u0142ochy nigdy nie pa\u0142ay mi\u0142o\u015bci\u0105 do Wsp\u00f3lnoty,\u2026", "meta_lang": "pl", "meta_favicon": "https://nczas.com/wp-content/uploads/2019/12/nczas-logo-76.png", "meta_data": {"viewport": "width=device-width, initial-scale=1.0", "description": "Wielka Brytania przetar\u0142a szlaki. Nie min\u0119\u0142o sporo czasu od Brexitu, a ju\u017c w \u015blady Wyspiarzy chc\u0105 p\u00f3j\u015b\u0107 W\u0142ochy. Niemal po\u0142owa mieszka\u0144c\u00f3w Italii popiera pomys\u0142 wyj\u015bcia z Unii Europejskiej. W Italii niech\u0119\u0107 do Unii Europejskiej przybra\u0142a na sile za spraw\u0105 ostatnich wydarze\u0144. Mimo \u017ce W\u0142ochy nigdy nie pa\u0142ay mi\u0142o\u015bci\u0105 do Wsp\u00f3lnoty,\u2026", "robots": "index, follow, max-snippet:-1, max-image-preview:large, max-video-preview:-1", "og": {"url": "https://nczas.com/2020/04/24/unia-europejska-sie-sypie-niemal-polowa-wlochow-popiera-italexit/", "site_name": "NCZAS.COM", "locale": "pl_PL", "type": "article", "title": "Unia Europejska si\u0119 sypie. Niemal po\u0142owa W\u0142och\u00f3w popiera Italexit - NCZAS.COM", "description": "Wielka Brytania przetar\u0142a szlaki. Nie min\u0119\u0142o sporo czasu od Brexitu, a ju\u017c w \u015blady Wyspiarzy chc\u0105 p\u00f3j\u015b\u0107 W\u0142ochy. Niemal po\u0142owa mieszka\u0144c\u00f3w Italii popiera pomys\u0142 wyj\u015bcia z Unii Europejskiej. W Italii niech\u0119\u0107 do Unii Europejskiej przybra\u0142a na sile za spraw\u0105 ostatnich wydarze\u0144. Mimo \u017ce W\u0142ochy nigdy nie pa\u0142ay mi\u0142o\u015bci\u0105 do Wsp\u00f3lnoty,\u2026", "image": {"identifier": "https://nczas.com/wp-content/uploads/2020/04/wlochy_UE_nczas.jpg", "secure_url": "https://nczas.com/wp-content/uploads/2020/04/wlochy_UE_nczas.jpg", "width": 1200, "height": 800, "alt": "W\u0142ochy/W\u0142osi pozbywaj\u0105 si\u0119 flag Unii Europejskiej/Fot. screen Twitter (kola\u017c)"}}, "twitter": {"card": "summary_large_image", "title": "Unia Europejska si\u0119 sypie. Niemal po\u0142owa W\u0142och\u00f3w popiera Italexit - NCZAS.COM", "description": "Wielka Brytania przetar\u0142a szlaki. Nie min\u0119\u0142o sporo czasu od Brexitu, a ju\u017c w \u015blady Wyspiarzy chc\u0105 p\u00f3j\u015b\u0107 W\u0142ochy. Niemal po\u0142owa mieszka\u0144c\u00f3w Italii popiera pomys\u0142 wyj\u015bcia z Unii Europejskiej. W Italii niech\u0119\u0107 do Unii Europejskiej przybra\u0142a na sile za spraw\u0105 ostatnich wydarze\u0144. Mimo \u017ce W\u0142ochy nigdy nie pa\u0142ay mi\u0142o\u015bci\u0105 do Wsp\u00f3lnoty,\u2026", "image": "https://nczas.com/wp-content/uploads/2020/04/wlochy_UE_nczas-1024x683.jpg"}}, "canonical_link": "https://nczas.com/2020/04/24/unia-europejska-sie-sypie-niemal-polowa-wlochow-popiera-italexit/"}