{"source_url": "http://malatyahaber.com", "url": "http://malatyahaber.com/haber/abden-alman-yargisina-sert-tepki/", "title": "AB'den Alman Yarg\u0131s\u0131na Sert Tepki", "top_image": "https://malatyahaber.com/wp-content/uploads/2020/05/ab-leyen.jpg", "meta_img": "https://malatyahaber.com/wp-content/uploads/2020/05/ab-leyen.jpg", "images": ["http://malatyahaber.com/images/bos.png", "http://malatyahaber.com/fotolar/2025/05/364x206/gercekten-de-cok-hizlandik-20250517005340.jpg", "http://malatyahaber.com/fotolar/2025/05/364x206/rusya-ile-ukrayna-arasinda-istanbulda-esir-takasi-anlasmasi2090.jpg", "http://malatyahaber.com/fotolar/2025/05/364x206/comertoglu-cittaslow-turkiye-ulusal-ag-toplantisina-katildi8061.jpg", "http://malatyahaber.com/fotolar/2025/05/364x206/cinayet-sanigi-eski-il-baskaninin-yargilanmasina-baslandi4271.jpg", "http://malatyahaber.com/fotolar/2025/05/364x206/issizlik-orani-hedefe-uygunmus7146.jpg", "http://malatyahaber.com/fotolar/2025/05/364x206/elestiri-ve-deneme-turunun-gelismesine-katki-sunan-yazar-nurullah-atac9392.jpg", "https://malatyahaber.com/wp-content/uploads/2020/05/ab-leyen.jpg", "http://malatyahaber.com/fotolar/2025/05/364x206/sanki-yunanistan-kurtulus-savasi-gibi-bakiyor-malatyadaki-yoneticiler1775.jpg", "http://malatyahaber.com/images/malatya-haber-beyaz2f.png", "http://malatyahaber.com/images/malatya-haber-beyaz2f.png?v=23", "http://malatyahaber.com/images/malatya-haber-2021.png", "http://malatyahaber.com/fotolar/2025/05/364x206/dogdugum-insan-kitlesinin-icinde-yasamayi-tercih-ettim-asik-mahzuni-serif5696.jpg", "http://malatyahaber.com/wp-content/uploads/2020/05/ab-leyen.jpg"], "movies": [], "text": "Avrupa Birli\u011fi (AB) Komisyonu, ge\u00e7ti\u011fimiz g\u00fcnlerde Alman Anayasa Mahkemesinin ald\u0131\u011f\u0131 bir kararla AB kurumlar\u0131n\u0131 hedef almas\u0131 \u00fczerine yay\u0131nlad\u0131\u011f\u0131 mesajda, \"AB hukukunda s\u00f6z hakk\u0131 L\u00fcksemburg'a verilmi\u015ftir, ba\u015fka yere de\u011fil\" denildi. Ge\u00e7ti\u011fimiz hafta Almanya Anayasa Mahkemesi ald\u0131\u011f\u0131 bir kararla Avrupa Merkez Bankas\u0131n\u0131n (ECB) durumu k\u00f6t\u00fc olan ekonomileri canland\u0131rmak i\u00e7in uygulad\u0131\u011f\u0131 tahvil al\u0131m program\u0131n\u0131n Almanya Anayasas\u0131n\u0131 k\u0131smen ihlal etti\u011fini a\u00e7\u0131klam\u0131\u015ft\u0131. Mahkeme, Alman Merkez Bankas\u0131n\u0131n programa kat\u0131l\u0131m\u0131n\u0131 da yasaya ayk\u0131r\u0131 buldu\u011funu ifade etmi\u015fti. S\u00f6z konusu karar sonras\u0131nda Avrupa Adalet Divan\u0131 ise bir Avrupa Birli\u011fi (AB) kurumunun birlik yasalar\u0131na ayk\u0131r\u0131 davran\u0131p davranmad\u0131\u011f\u0131na karar verme yetkisinin sadece kendisinde oldu\u011funu bildiren bir cevap yay\u0131nlam\u0131\u015ft\u0131. \"AB hukuku, ulusal hukuka g\u00f6re \u00f6ncelikli\" S\u00fcrecin t\u0131rmanmas\u0131 sonras\u0131nda AB hukukunun uygulanmas\u0131ndan sorumlu olan kurum AB Komisyonu da konuya ili\u015fkin resmi bir mesaj yay\u0131nlad\u0131. AB Komisyonu Ba\u015fkan\u0131 Ursula von der Leyen imzal\u0131 a\u00e7\u0131klamada, \"Alman Anayasa Mahkemesi'nin son karar\u0131, Avrupa Birli\u011fi'nin iki konusunu g\u00fcndeme getirdi. Euro sistemi ve Avrupa hukuk sistemi. Avrupa Adalet Divan\u0131'n\u0131n 8 May\u0131s tarihli a\u00e7\u0131k ifadesini iyice not ediyoruz\" denildi. A\u00e7\u0131klamada, \"Avrupa Komisyonu \u00fc\u00e7 temel ilkeyi savunmaktad\u0131r: Birli\u011fin para politikas\u0131n\u0131n m\u00fcnhas\u0131r bir yetki meselesi oldu\u011fu, AB hukukunun ulusal hukuka g\u00f6re \u00f6nceli\u011fi oldu\u011fu ve Avrupa Adalet Divan\u0131'n\u0131n kararlar\u0131n\u0131n t\u00fcm ulusal mahkemeleri ba\u011flay\u0131c\u0131 oldu\u011fu\" ifadeleri kullan\u0131ld\u0131. Almanya'ya hukuki s\u00fcre\u00e7 uyar\u0131s\u0131 A\u00e7\u0131klamada, Alman Anayasa Mahkemesine AB hukuku konusunda son s\u00f6z\u00fcn AB Adalet Divan\u0131'na ait oldu\u011fu hat\u0131rlat\u0131ld\u0131. Ayr\u0131ca, \"AB hukuku ile ilgili son s\u00f6z her zaman L\u00fcksemburg'da s\u00f6ylenir. Ba\u015fka hi\u00e7bir yerde de\u011fil\" ifadeleri dikkat \u00e7ekti. \u0130hlal s\u00fcreci ba\u015flat\u0131labilir A\u00e7\u0131klamada, Avrupa Komisyonu'nun g\u00f6revinin Euro sisteminin ve birli\u011fin yasal sisteminin d\u00fczg\u00fcn i\u015fleyi\u015fini korumak oldu\u011fu belirtilerek, \"\u015eimdi Alman Anayasa Mahkemesinin karar\u0131n\u0131 ayr\u0131nt\u0131l\u0131 olarak inceliyoruz ve ihlal davas\u0131 se\u00e7ene\u011fini i\u00e7erebilecek olas\u0131 sonraki ad\u0131mlara bakaca\u011f\u0131z. Avrupa Birli\u011fi, her zaman savunulmas\u0131 gereken bir de\u011ferler ve hukuk toplulu\u011fudur. Bizi bir arada tutan \u015fey budur. Biz bunun i\u00e7in var\u0131z\" denildi. Br\u00fcksel, iha\n\nUYARI: Sitemizde \u00e7o\u011funlukla muhabir arkada\u015flar\u0131m\u0131z\u0131n imzalar\u0131yla ya da mensubu olduklar\u0131 bas\u0131n kurulu\u015flar\u0131 kaynak belirtilerek yay\u0131nlanan \u00fcstteki haber benzeri ara\u015ft\u0131rmalar, haberler, r\u00f6portajlar, maalesef \u201cemek h\u0131rs\u0131z\u0131\u201d \u2013\u00f6zellikle de biri s\u00fcrekli olmak \u00fczere- s\u00f6zde baz\u0131 internet yay\u0131nc\u0131lar\u0131 taraf\u0131ndan, ya aynen ya da k\u00fc\u00e7\u00fck baz\u0131 de\u011fi\u015fiklikler yap\u0131larak, kendi \u00f6zel ara\u015ft\u0131rmalar\u0131 ya da haberleriymi\u015f gibi kendi yay\u0131n organlar\u0131nda yay\u0131nlanabilmektedir. Haber kayna\u011f\u0131yla ya da ara\u015ft\u0131rmas\u0131yla, istihbarat\u0131yla uzaktan yak\u0131ndan ilgisi olmayan, sadece ger\u00e7ek gazetecilerin \u2018kamuoyunun bilgisine sunulmu\u015f\u2019 eme\u011finin \u00fczerine \u2018\u00e7\u00f6k\u00fcp\u2019, gazetecilik- habercilik yapt\u0131klar\u0131n\u0131 zanneden ve b\u00f6ylece kamuoyunu da aldatanlar\u0131n bulundu\u011funa bir kez daha dikkat \u00e7ekerken, s\u00f6z konusu unsurlar\u0131 da \u2018ger\u00e7ek gazetecilerin eme\u011fini \u00e7almamalar\u0131\u2019 konusunda uyar\u0131yoruz.\n\nUYARI: K\u00fcf\u00fcr, hakaret, rencide edici c\u00fcmleler veya imalar, inan\u00e7lara sald\u0131r\u0131 i\u00e7eren, imla kurallar\u0131 ile yaz\u0131lmam\u0131\u015f, T\u00fcrk\u00e7e karakter kullan\u0131lmayan ve b\u00fcy\u00fck harflerle yaz\u0131lm\u0131\u015f yorumlar onaylanmayacakt\u0131r.", "keywords": [], "meta_keywords": [""], "tags": [], "authors": ["Malatya Haber"], "publish_date": null, "summary": "", "article_html": "", "meta_description": "AB'den Alman Yarg\u0131s\u0131na Sert Tepki", "meta_lang": "tr", "meta_favicon": "/favicon.png", "meta_data": {"viewport": "width=device-width, initial-scale=1.0, maximum-scale=5.0, user-scalable=yes", "language": "tr", "robots": "index, follow", "description": "AB'den Alman Yarg\u0131s\u0131na Sert Tepki", "medium": "news", "rating": "general", "distribution": "global", "author": "Malatya Haber", "theme-color": "#ffffff", "og": {"locale": "tr_TR", "type": "article", "title": "AB'den Alman Yarg\u0131s\u0131na Sert Tepki", "image": "https://malatyahaber.com/wp-content/uploads/2020/05/ab-leyen.jpg", "url": "https://malatyahaber.com/haber/abden-alman-yargisina-sert-tepki/", "site_name": "Malatya Haber", "description": "AB'den Alman Yarg\u0131s\u0131na Sert Tepki"}, "twitter": {"card": "summary_large_image", "domain": "https://malatyahaber.com", "url": "https://malatyahaber.com/haber/abden-alman-yargisina-sert-tepki/", "title": "AB'den Alman Yarg\u0131s\u0131na Sert Tepki", "image": "https://malatyahaber.com/wp-content/uploads/2020/05/ab-leyen.jpg", "site": "@MalatyaHaber_", "creator": "@MalatyaHaber_", "description": "AB'den Alman Yarg\u0131s\u0131na Sert Tepki"}}, "canonical_link": "https://malatyahaber.com/haber/abden-alman-yargisina-sert-tepki/"}