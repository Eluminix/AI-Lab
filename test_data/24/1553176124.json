{"source_url": "https://fakty.interia.pl", "url": "https://fakty.interia.pl/raporty/raport-koronawirus-chiny/polska/news-prezes-nrl-apeluje-o-przepisy-w-sprawie-l4-przez-telefon,nId,4390976", "title": "Prezes NRL apeluje o przepisy w sprawie L4 przez telefon", "top_image": "https://i.iplsc.com/-/00065CUV1U7FIC70-C461.jpg", "meta_img": "https://i.iplsc.com/-/00065CUV1U7FIC70-C461.jpg", "images": ["https://i.iplsc.com/000L0VVN0NAHML8C-C401.webp", "https://i.iplsc.com/000L0VU0HNS30RU2-C401.webp", "https://fakty.interia.pl/images/logoInteriaWydaMedium.svg", "https://i.iplsc.com/00065CUV1U7FIC70-C322-F4.webp", "https://i.iplsc.com/000L0VWLLTDG36J9-C401.webp", "https://i.iplsc.com/-/00065CUV1U7FIC70-C461.jpg", "https://i.iplsc.com/000L0VSM7WXXY04L-C401.webp", "https://i.iplsc.com/000L0W0LMJWWTFPB-C401.webp", "https://i.iplsc.com/000L0VQAAIRBAFDL-C401.webp", "https://i.iplsc.com/000L0VRAY04LOLWV-C401.webp", "https://i.iplsc.com/0009A6098CYXTC6T-C202-F4.webp", "https://fakty.interia.pl/images/logoWydarzeniaMedium.svg", "https://i.iplsc.com/000JLIJCBCSYGFPD-C401.webp"], "movies": [], "text": "Prezes NRL w pi\u015bmie do Minister Rodziny, Pracy i Polityki Spo\u0142ecznej Marleny Mal\u0105g zaznacza, \u017ce mimo jej publicznych wypowiedzi, stan prawny dotycz\u0105cy wystawiania zwolnie\u0144 lekarskich od pracy nie uleg\u0142 zmianie.\n\n\"Fakt ten budzi olbrzymi niepok\u00f3j lekarzy uprawnionych do wystawiania ww. za\u015bwiadcze\u0144 i wystawiaj\u0105cych je na podstawie teleporad. Pogarsza to komfort pracy w tym bardzo trudnym dla ca\u0142ego systemu ochrony zdrowia czasie\" - wyja\u015bni\u0142 prezes.\n\nPotrzeba ram prawnych\n\nMatyja zaznaczy\u0142 te\u017c, \u017ce \u015brodowisko lekarskie chce i jest gotowe korzysta\u0107 z mo\u017cliwo\u015bci udzielania \u015bwiadcze\u0144 zdalnie, lecz wymaga to stworzenia stosownych i bezpiecznych ram prawnych.\n\nPrzypomnia\u0142 te\u017c, \u017ce w ostatnich dniach wesz\u0142o w \u017cycie wiele przygotowanych przez ministra zdrowia akt\u00f3w prawnych wprowadzaj\u0105cych mo\u017cliwo\u015b\u0107 udzielania \u015bwiadcze\u0144 opieki zdrowotnej w formie teleporady. Doda\u0142, \u017ce wprowadzenie analogicznych zmian w zakresie wystawiania zwolnie\u0144 lekarskich jest absolutnie niezb\u0119dne.\n\nPrezes NRL podkre\u015bli\u0142, \u017ce zmiany prawne dotycz\u0105ce wystawienia za\u015bwiadczenia o czasowej niezdolno\u015bci do pracy jedynie na podstawie wywiadu zebranego w drodze telefonicznej musz\u0105 obejmowa\u0107 wszystkie sytuacje od chwili pojawienia si\u0119 w Polsce przypadk\u00f3w zara\u017cenia koronawirusem.\n\nLekarze domagaj\u0105 si\u0119 jednoznacznego komunikatu\n\nJednocze\u015bnie - jak zaznaczy\u0142 Matyja - \u015brodowisko lekarskie domaga si\u0119 jednoznacznego komunikatu ze strony Zak\u0142adu Ubezpiecze\u0144 Spo\u0142ecznych, przedstawiaj\u0105cego oficjalne stanowisko, kt\u00f3re wprost aprobowa\u0142oby wystawianie zwolnie\u0144 od pracy jedynie na podstawie wywiadu lekarskiego przeprowadzonego w ramach rozmowy telefonicznej.\n\n\"Do tej pory nie wydano \u017cadnego takiego stanowiska\" - doda\u0142.\n\nRoboty w walce z koronawirusem INTERIA.TV Agencja FORUM", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Prezes Naczelnej Rady Lekarskiej Andrzej Matyja poprosi\u0142 minister rodziny o informacj\u0119 o aktualnym stanie prac legislacyjnych nad przepisami, kt\u00f3re", "meta_lang": "pl", "meta_favicon": "/images/app-icons/wydarzenia-app-icon-48x48.png", "meta_data": {"viewport": "initial-scale=1,maximum-scale=1,width=device-width,user-scalable=no", "og": {"title": "L4 przez telefon? Sprzeczne komunikaty", "description": "Prezes Naczelnej Rady Lekarskiej Andrzej Matyja poprosi\u0142 minister rodziny o informacj\u0119 o aktualnym stanie prac legislacyjnych nad przepisami, kt\u00f3re", "type": "article", "url": "https://wydarzenia.interia.pl/koronawirus/news-prezes-nrl-apeluje-o-przepisy-w-sprawie-l4-przez-telefon,nId,4390976", "image": {"identifier": "https://i.iplsc.com/-/00065CUV1U7FIC70-C461.jpg", "alt": "zdj. ilustracyjne", "width": 1280, "height": 674}, "locale": "pl_PL"}, "twitter": {"card": "summary_large_image", "title": "Prezes NRL apeluje o przepisy w sprawie L4 przez telefon", "description": "Prezes Naczelnej Rady Lekarskiej Andrzej Matyja poprosi\u0142 minister rodziny o informacj\u0119 o aktualnym stanie prac legislacyjnych nad przepisami, kt\u00f3re umo\u017cliwi\u0105 lekarzom wystawianie za\u015bwiadcze\u0144", "image": {"identifier": "https://i.iplsc.com/-/00065CUV1U7FIC70-C461.webp", "alt": "zdj. ilustracyjne"}, "site": "https://x.com/int_wydarzenia"}, "dc.language": "PL", "dc.source": "https://wydarzenia.interia.pl", "dc.publisher": "https://interia.pl", "dc.rights": "https://wydarzenia.interia.pl, wszelkie prawa zastrze\u017cone", "geo.region": "PL-MA", "geo.placename": "Krak\u00f3w", "geo.position": "50.0647;19.9450", "description": "Prezes Naczelnej Rady Lekarskiej Andrzej Matyja poprosi\u0142 minister rodziny o informacj\u0119 o aktualnym stanie prac legislacyjnych nad przepisami, kt\u00f3re", "theme-color": "#040a18", "robots": "index,follow,max-snippet:-1,max-image-preview:large", "next-head-count": 52}, "canonical_link": "https://wydarzenia.interia.pl/koronawirus/news-prezes-nrl-apeluje-o-przepisy-w-sprawie-l4-przez-telefon,nId,4390976"}