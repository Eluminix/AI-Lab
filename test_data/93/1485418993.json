{"source_url": "https://tr.sputniknews.com", "url": "https://tr.sputniknews.com/ortadogu/202001031040960293-suleymaninin-intikamini-alma-sozu-veren-iran-savas-ucaklarini-sinira-sevk-etti/", "title": "S\u00fcleymani'nin intikam\u0131n\u0131 alma s\u00f6z\u00fc veren \u0130ran, sava\u015f u\u00e7aklar\u0131n\u0131 s\u0131n\u0131ra sevk etti", "top_image": "https://cdn.img.anlatilaninotesi.com.tr/images/sharing/article/tur/1040960293.jpg?1578049005", "meta_img": "https://cdn.img.anlatilaninotesi.com.tr/images/sharing/article/tur/1040960293.jpg?1578049005", "images": ["https://cdn.img.anlatilaninotesi.com.tr/img/104096/00/1040960072_0:54:2478:1448_600x0_80_0_0_db7aeb99d59164a642f0d8b1f9fe959c.jpg", "https://cdn.img.anlatilaninotesi.com.tr/i/logo/logo.svg", "https://tr.sputniknews.com/i/apps/android_apk.svg", "https://mc.yandex.ru/watch/27736608", "https://cdn.img.anlatilaninotesi.com.tr/i/loader.svg", "https://cdn.img.anlatilaninotesi.com.tr/img/07e5/08/09/1045202133_0:240:1801:540_1920x0_80_0_0_42e6ed2acd82b3605bfd636204ce6b11.jpg", "https://cdn.img.anlatilaninotesi.com.tr/images/sharing/article/tur/1040960293.jpg?1578049005"], "movies": [], "text": "\u0130ran devlet televizyonunun aktard\u0131\u011f\u0131na g\u00f6re, Kas\u0131m S\u00fcleymani\u2019nin Irak\u2019\u0131n ba\u015fkenti Ba\u011fdat\u2019ta ABD sald\u0131r\u0131s\u0131 sonucu \u00f6ld\u00fcr\u00fclmesinin ard\u0131ndan F-14 jetleri s\u0131n\u0131ra sevk edildi.\n\nNBC\u2019nin Tahran B\u00fcrosu \u015eefi Ali Arouzi de Twitter hesab\u0131ndan yapt\u0131\u011f\u0131 a\u00e7\u0131klamada, sava\u015f u\u00e7aklar\u0131n\u0131n devriye ve manevra yapt\u0131\u011f\u0131n\u0131, alarmda olduklar\u0131n\u0131 belirtti.\n\nIranian f14 fighters jets manoeuvring on the western skies and on alert and patrol. State tv \u2014 Ali Arouzi (@aliarouzi) January 3, 2020\n\n\u0130ran'\u0131n dini lideri Ayetullah Ali Hamaney, S\u00fcleymani'nin \u00f6ld\u00fcr\u00fclmesinin ard\u0131ndan yapt\u0131\u011f\u0131 a\u00e7\u0131klamada \"S\u00fcleymani'yi \u00f6ld\u00fcren su\u00e7lular\u0131 mutlak bir intikam bekliyor. S\u00fcleymani'nin \u00f6ld\u00fcr\u00fclmesi, ABD ve \u0130srail'e kar\u015f\u0131 direni\u015fin motivasyonunu ikiye katlayacak\" demi\u015fti.\n\nD\u0131\u015fi\u015fleri Bakan\u0131 Muhammed Cevad Zarif de, \"ABD, haydut\u00e7a macerac\u0131l\u0131\u011f\u0131n\u0131n t\u00fcm sonu\u00e7lar\u0131ndan sorumlu olacakt\u0131r\" ifadelerini kullanm\u0131\u015ft\u0131.", "keywords": [], "meta_keywords": ["ortado\u011fu", "haberler", "f-14", "i\u0307ran", "irak", "kud\u00fcs g\u00fcn\u00fc", "i\u0307ran devrim muhaf\u0131zlar\u0131 kud\u00fcs g\u00fcc\u00fc", "kas\u0131m s\u00fcleymani", "abd"], "tags": [], "authors": ["Sputnik T\u00fcrkiye"], "publish_date": "Fri Jan  3 13:56:00 2020", "summary": "", "article_html": "", "meta_description": "Kud\u00fcs G\u00fcc\u00fc Komutan\u0131 Kas\u0131m S\u00fcleymani\u2019nin \u00f6ld\u00fcr\u00fclmesinin intikam\u0131n\u0131 alma s\u00f6z\u00fc veren \u0130ran, s\u0131n\u0131r boyunca F-14 sava\u015f u\u00e7aklar\u0131 konu\u015fland\u0131rd\u0131. 03.01.2020, Sputnik T\u00fcrkiye", "meta_lang": "tr", "meta_favicon": "https://cdn.img.anlatilaninotesi.com.tr/i/favicon/favicon-57x57.png", "meta_data": {"description": "Kud\u00fcs G\u00fcc\u00fc Komutan\u0131 Kas\u0131m S\u00fcleymani\u2019nin \u00f6ld\u00fcr\u00fclmesinin intikam\u0131n\u0131 alma s\u00f6z\u00fc veren \u0130ran, s\u0131n\u0131r boyunca F-14 sava\u015f u\u00e7aklar\u0131 konu\u015fland\u0131rd\u0131. 03.01.2020, Sputnik T\u00fcrkiye", "keywords": "ortado\u011fu, haberler, f-14, i\u0307ran, irak, kud\u00fcs g\u00fcn\u00fc, i\u0307ran devrim muhaf\u0131zlar\u0131 kud\u00fcs g\u00fcc\u00fc, kas\u0131m s\u00fcleymani, abd", "robots": "index, follow, max-image-preview:large", "viewport": "width=device-width, initial-scale=1.0, maximum-scale=1.0, user-scalable=yes", "HandheldFriendly": "true", "MobileOptimzied": "width", "referrer": "always", "format-detection": "address=no", "msapplication-TileColor": "#F4F4F4", "msapplication-TileImage": "https://cdn.img.anlatilaninotesi.com.tr/i/favicon/favicon-144x144.png", "theme-color": "#F4F4F4", "fb": {"app_id": 1649800968572061, "pages": 325770234130103}, "analytics": {"lang": "tur", "title": "S\u00fcleymani'nin intikam\u0131n\u0131 alma s\u00f6z\u00fc veren \u0130ran, sava\u015f u\u00e7aklar\u0131n\u0131 s\u0131n\u0131ra sevk etti - 03.01.2020, Sputnik T\u00fcrkiye", "keyw": "ortadogu, dunya, haberler, f-14, geo_ran, geo_Irak, event_Kudus_Gunu, organization_Iran_Devrim_Muhafizlari_Kudus_Gucu, person_Kasim_Suleymani, keyword_konuslandirmak, geo_ABD, keyword_Intikam", "tags": "Ortado\u011fu, D\u00dcNYA, Haberler, F-14, \u0130ran, Irak, Kud\u00fcs G\u00fcn\u00fc, \u0130ran Devrim Muhaf\u0131zlar\u0131 Kud\u00fcs G\u00fcc\u00fc, Kas\u0131m S\u00fcleymani, konu\u015fland\u0131rmak, ABD, \u0130ntikam", "site_domain": "anlatilaninotesi.com.tr", "article_id": 1040960293, "url": "https://anlatilaninotesi.com.tr/20200103/suleymaninin-intikamini-alma-sozu-veren-iran-savas-ucaklarini-sinira-sevk-etti-1040960293.html", "p_ts": 1578048960, "author": "Sputnik T\u00fcrkiye", "isscroll": 0}, "og": {"url": "https://anlatilaninotesi.com.tr/20200103/suleymaninin-intikamini-alma-sozu-veren-iran-savas-ucaklarini-sinira-sevk-etti-1040960293.html", "title": "S\u00fcleymani'nin intikam\u0131n\u0131 alma s\u00f6z\u00fc veren \u0130ran, sava\u015f u\u00e7aklar\u0131n\u0131 s\u0131n\u0131ra sevk etti", "description": "Kud\u00fcs G\u00fcc\u00fc Komutan\u0131 Kas\u0131m S\u00fcleymani\u2019nin \u00f6ld\u00fcr\u00fclmesinin intikam\u0131n\u0131 alma s\u00f6z\u00fc veren \u0130ran, s\u0131n\u0131r boyunca F-14 sava\u015f u\u00e7aklar\u0131 konu\u015fland\u0131rd\u0131.", "type": "article", "site_name": "Sputnik T\u00fcrkiye", "locale": "tr_TR", "image": "https://cdn.img.anlatilaninotesi.com.tr/images/sharing/article/tur/1040960293.jpg?1578049005"}, "relap-image": "https://cdn.img.anlatilaninotesi.com.tr/i/logo/logo-social.png", "twitter": {"card": "summary_large_image", "image": "https://cdn.img.anlatilaninotesi.com.tr/images/sharing/article/tur/1040960293.jpg?1578049005"}, "article": {"published_time": "20200103T1356+0300", "author": "Sputnik T\u00fcrkiye", "section": "SON HABERLER", "tag": "ABD"}, "relap-entity-id": 1040960293}, "canonical_link": "https://anlatilaninotesi.com.tr/20200103/suleymaninin-intikamini-alma-sozu-veren-iran-savas-ucaklarini-sinira-sevk-etti-1040960293.html"}