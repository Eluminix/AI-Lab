{"source_url": "https://www.birgun.net", "url": "https://www.birgun.net/haber/haldun-taner-belgeseli-ve-perde-yayinda-295557", "title": "Haldun Taner belgeseli \u2018Ve Perde!\u2019 yay\u0131nda", "top_image": "https://static.birgun.net/resim/haber-detay-resim/2020/04/09/haldun-taner-belgeseli-ve-perde-yayinda-713492-5.jpg", "meta_img": "https://static.birgun.net/resim/haber-detay-resim/2020/04/09/haldun-taner-belgeseli-ve-perde-yayinda-713492-5.jpg", "images": ["https://static.birgun.net/images/abone_banner_light.jpg", "https://www.birgun.net/assets/images/birgun-tv-light.png", "https://www.birgun.net/assets/images/telegram.png", "https://www.birgun.net/assets/images/google-play.png", "https://www.birgun.net/assets/images/birgun-tv-dark.png", "https://mc.yandex.ru/watch/99239568", "https://www.birgun.net/assets/images/birgun-pazar-dark.png", "https://static.birgun.net/images/abone_banner_dark.jpg", "https://www.birgun.net/assets/images/facebook.png", "https://www.birgun.net/assets/images/birgun-logo-light.png", "https://www.birgun.net/assets/images/x_w.png", "https://www.birgun.net/assets/images/birgun-kitap-light.png", "https://www.birgun.net/assets/images/whatsapp.png", "https://www.birgun.net/assets/images/birgun-kitap-dark.png", "https://www.birgun.net/assets/images/google_news.png", "https://www.birgun.net/assets/images/bluesky.png", "https://static.birgun.net/resim/haber-detay-resim/2020/04/09/haldun-taner-belgeseli-ve-perde-yayinda-713492-5.jpg", "https://www.birgun.net/assets/images/birgun-pazar-light.png", "https://www.birgun.net/assets/images/x.png", "https://www.birgun.net/assets/images/birgun-logo-dark.png", "https://www.birgun.net/assets/images/linkedin.png", "https://www.birgun.net/assets/images/apple-store.png"], "movies": [], "text": "Haldun Taner belgeseli \u2018Ve Perde!\u2019 yay\u0131nda\n\n\u0130stanbul K\u00fclt\u00fcr Sanat Vakf\u0131 (\u0130KSV), yap\u0131mc\u0131l\u0131\u011f\u0131n\u0131 \u0130stanbul Tiyatro Festivali\u2019nin \u00fcstlendi\u011fi 2015 tarihli Haldun Taner belgeseli \u2018Ve Perde!\u2019yi dijital platformlar \u00fczerinden \u00fccretsiz olarak eri\u015fime a\u00e7\u0131yor. T\u00fcrkiye tiyatrosunun duayen ismi Haldun Taner\u2019in ya\u015fam\u0131n\u0131 anlatan belgesel, \u0130KSV\u2019nin YouTube kanal\u0131 \u00fczerinden izlenebilecek.\n\nY\u00f6netmenli\u011fini Sel\u00e7uk Metin\u2019in yapt\u0131\u011f\u0131, senaryosunu G\u00fcl\u015fah \u00d6zdemir Kory\u00fcrek\u2019in yazd\u0131\u011f\u0131 belgeselin m\u00fczikleri ise Borusan Quartet\u2019e ait. Proje dan\u0131\u015fmanl\u0131\u011f\u0131n\u0131 Demet Taner ve Dikmen G\u00fcr\u00fcn\u2019\u00fcn yapt\u0131\u011f\u0131 belgeselde anlat\u0131c\u0131 rol\u00fcn\u00fc Halit Ergen\u00e7 ve Tilbe Saran \u00fcstleniyor. Belgesele katk\u0131da bulunan di\u011fer sanat\u00e7\u0131lar ise; G\u00fclriz Sururi, Metin Akp\u0131nar, Zeliha Berksoy, Ferhan \u015eensoy, Levent \u00dcz\u00fcmc\u00fc, Engin Alkan, Yi\u011fit \u00d6z\u015fener, Erkan Can, Erdem Akak\u00e7e, Can Y\u0131lmaz, Mehmet Erbil, Alay\u00e7a \u00d6zt\u00fcrk, Esin Aslan, Harun Ba\u015flan, Vahit Sar\u0131ta\u015f, Deniz Telek, Ay\u00e7a Yi\u011fit ve Yal\u00e7\u0131n Zobu.", "keywords": [], "meta_keywords": ["belgesel", "iksv", "demet taner", "dikmen g\u00fcr\u00fcn", "halit ergen\u00e7", "erbil", "deniz", "istanbul", "k\u00fclt\u00fcr", "levent \u00fcz\u00fcmc\u00fc", "sanat", "proje", "tiyatro", "\u00fccretsiz", "t\u00fcrkiye", "youtube"], "tags": [], "authors": ["Haber Merkezi"], "publish_date": null, "summary": "", "article_html": "", "meta_description": "", "meta_lang": "tr", "meta_favicon": "/assets/images/favicon-light.png", "meta_data": {"viewport": "width=device-width, initial-scale=1, shrink-to-fit=no", "title": "Haldun Taner belgeseli  \u2018Ve Perde!\u2019 yay\u0131nda", "datePublished": "2020-04-09T09:18:00+03:00", "dateModified": "2020-04-09T09:20:21+03:00", "url": "https://www.birgun.net/haber/haldun-taner-belgeseli-ve-perde-yayinda-295557", "article": {"published": "2020-04-09T09:18:00+03:00"}, "articleSection": "news", "keywords": "belgesel,iksv,demet taner,dikmen g\u00fcr\u00fcn,halit ergen\u00e7,erbil,deniz,istanbul,k\u00fclt\u00fcr,levent \u00fcz\u00fcmc\u00fc,sanat,proje,tiyatro,\u00fccretsiz,t\u00fcrkiye,youtube", "contentid": 295557, "og": {"title": "Haldun Taner belgeseli  \u2018Ve Perde!\u2019 yay\u0131nda", "url": "https://www.birgun.net/haber/haldun-taner-belgeseli-ve-perde-yayinda-295557", "image": "https://static.birgun.net/resim/haber-detay-resim/2020/04/09/haldun-taner-belgeseli-ve-perde-yayinda-713492-5.jpg", "type": "website", "site_name": "birgun.net"}, "twitter": {"url": "https://www.birgun.net/haber/haldun-taner-belgeseli-ve-perde-yayinda-295557", "title": "Haldun Taner belgeseli  \u2018Ve Perde!\u2019 yay\u0131nda", "image": "https://static.birgun.net/resim/haber-detay-resim/2020/04/09/haldun-taner-belgeseli-ve-perde-yayinda-713492-5.jpg", "card": "summary_large_image", "site": "@BirGun_Gazetesi", "domain": "https://www.birgun.net", "widgets": {"new-embed-design": "on", "csp": "on"}}, "pdate": 20200409, "utime": 20200409092021, "ptime": 20200409091800, "articleAuthor": "Haber Merkezi", "msapplication-starturl": "https://www.birgun.net", "content-language": "tr-TR", "robots": "all", "language": "Turkish", "rating": "General", "distribution": "global", "resource-type": "document", "doc-type": "white paper", "doc-class": "living document", "doc-rights": "public", "classification": "Consumers", "medium": "news", "audience": "all", "fb": {"pages": 119984304704521}, "application-name": "birgun.net", "revisit-after": "1 days"}, "canonical_link": "https://www.birgun.net/haber/haldun-taner-belgeseli-ve-perde-yayinda-295557"}