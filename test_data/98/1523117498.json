{"source_url": "https://www.takvim.com.tr", "url": "https://www.takvim.com.tr/video/haber-videolari/iste-fetonun-sinav-hirsizliginin-ilk-goruntusu-sorulari-boyle-calmislar-son-dakika-flas-videolari", "title": "\u0130\u015fte FET\u00d6'n\u00fcn s\u0131nav h\u0131rs\u0131zl\u0131\u011f\u0131n\u0131n ilk g\u00f6r\u00fcnt\u00fcs\u00fc! Sorular\u0131 b\u00f6yle \u00e7alm\u0131\u015flar", "top_image": "https://iatkv.tmgrup.com.tr/32abcb/1200/627/0/0/635/332?u=https%3a%2f%2fitkv.tmgrup.com.tr%2f2020%2f02%2f17%2fiste-fetonun-sinav-hirsizliginin-ilk-goruntusu-sorulari-boyle-calmislar-1581930075474.jpg", "meta_img": "https://iatkv.tmgrup.com.tr/32abcb/1200/627/0/0/635/332?u=https%3a%2f%2fitkv.tmgrup.com.tr%2f2020%2f02%2f17%2fiste-fetonun-sinav-hirsizliginin-ilk-goruntusu-sorulari-boyle-calmislar-1581930075474.jpg", "images": ["https://iatkv.tmgrup.com.tr/3d6666/0/0/234/0/1808/1080?u=https%3a%2f%2fitkv.tmgrup.com.tr%2f2025%2f05%2f12%2famasyada-ineklerin-depreme-yakalandigi-anlar-kamerada-1747063602885.jpeg", "https://itkv.tmgrup.com.tr/site/v3/i/takvim_logo.png", "https://i.tmgrup.com.tr/egazete/ilk-sayfalar/2025/05/12/219x313/12TKV01.jpg?v=19873", "https://itkv.tmgrup.com.tr/site/v3/i/channel/anews-logo.png", "https://itkv.tmgrup.com.tr/site/v3/i/channel/vavtv.png", "https://itkv.tmgrup.com.tr/site/v3/i/channel/atv-logo.png", "https://iatkv.tmgrup.com.tr/54409d/0/0/155/0/864/486?u=https%3a%2f%2fitkv.tmgrup.com.tr%2f2025%2f05%2f12%2fbaskan-erdogan-danistayin-157-kurulus-yil-donumu-toreni-konusmasi-tam-video-1747053091201.jpeg", "https://iatkv.tmgrup.com.tr/2d015c/364/204/0/2/1280/720?u=https%3a%2f%2fitkv.tmgrup.com.tr%2f2025%2f05%2f11%2fmasadaki-beyaz-bilmece-macron-starmer-ve-merz-kokoin-mi-kullandi-avrupa-basini-calkalandi-rusyadan-dikkat-ceke-1746991058858.jpeg", "https://iatkv.tmgrup.com.tr/193b98/0/0/84/0/1658/1080?u=https%3a%2f%2fitkv.tmgrup.com.tr%2f2025%2f05%2f12%2fankarada-parkta-siddet-12-yasindaki-kiz-tuzaga-dusurulup-darp-edildi-1747059500390.jpeg", "https://itkv.tmgrup.com.tr/site/v3/i/footer-appgallery.png", "https://itkv.tmgrup.com.tr/site/v3/i/mobile-takvim-logo.png", "https://iatkv.tmgrup.com.tr/86c562/0/0/0/0/631/358?u=https%3a%2f%2fitkv.tmgrup.com.tr%2f2020%2f02%2f17%2fiste-fetonun-sinav-hirsizliginin-ilk-goruntusu-sorulari-boyle-calmislar-1581930075474.jpg", "https://itkv.tmgrup.com.tr/site/v3/i/takvim-tv.png", "https://itkv.tmgrup.com.tr/site/v3/i/channel/apara.png", "https://itkv.tmgrup.com.tr/site/v3/i/channel/aspor.png", "https://iatkv.tmgrup.com.tr/dbfc6b/0/0/0/0/0/0?u=https%3a%2f%2fitkv.tmgrup.com.tr%2f2020%2f02%2f17%2f1581920274254.jpeg&mw=600", "https://iatkv.tmgrup.com.tr/32abcb/1200/627/0/0/635/332?u=https%3a%2f%2fitkv.tmgrup.com.tr%2f2020%2f02%2f17%2fiste-fetonun-sinav-hirsizliginin-ilk-goruntusu-sorulari-boyle-calmislar-1581930075474.jpg", "https://itkv.tmgrup.com.tr/site/v3/i/footer-googleplay.png", "https://itkv.tmgrup.com.tr/site/v3/i/amp/amp-header-arrow.png", "https://iatkv.tmgrup.com.tr/016192/364/204/0/0/1920/1076?u=https%3a%2f%2fitkv.tmgrup.com.tr%2f2025%2f05%2f11%2fankarada-korkunc-kaza-kamerada-1-olu-1746992533490.jpeg", "https://iatkv.tmgrup.com.tr/5963ff/364/204/0/0/1280/717?u=https%3a%2f%2fitkv.tmgrup.com.tr%2f2025%2f05%2f12%2fson-dakika-haberleri-fesih-kararinin-alindigi-pkk-kongresinden-ozel-goruntuler-1747041196026.jpeg", "https://itkv.tmgrup.com.tr/site/v3/i/takvim-logo.png", "https://itkv.tmgrup.com.tr/site/v3/i/channel/minika-cocuk.png", "https://itkv.tmgrup.com.tr/site/v3/i/channel/a2-logo.png", "https://iatkv.tmgrup.com.tr/675389/0/0/234/0/1808/1080?u=https%3a%2f%2fitkv.tmgrup.com.tr%2f2025%2f05%2f12%2fberberde-3-dakika-arayla-depreme-yakalandilar-panik-anlari-kamerada-1747066121123.jpeg", "https://iatkv.tmgrup.com.tr/57104e/0/0/0/0/0/0?u=https%3a%2f%2fitkv.tmgrup.com.tr%2f2020%2f02%2f17%2f1581920276201.jpg&mw=600", "https://itkv.tmgrup.com.tr/site/v3/i/footer-appstore.png", "https://iatkv.tmgrup.com.tr/791e81/0/0/0/0/0/0?u=https%3a%2f%2fitkv.tmgrup.com.tr%2f2020%2f02%2f17%2f1581920271920.jpg&mw=600", "https://itkv.tmgrup.com.tr/site/v3/i/channel/a-haber-logo.png", "https://iatkv.tmgrup.com.tr/632573/364/204/0/0/878/492?u=https%3a%2f%2fitkv.tmgrup.com.tr%2f2025%2f05%2f12%2fankara-trafik-kazasi-son-dakika-videosu-golbasinda-motosiklet-trafik-levhasina-carpti-2-olu-1747044845066.jpg", "https://itkv.tmgrup.com.tr/site/v3/i/channel/minika-go.png", "https://iatkv.tmgrup.com.tr/88adc9/0/0/240/0/912/460?u=https%3a%2f%2fiahbr.tmgrup.com.tr%2f2025%2f05%2f12%2f1747052757730.jpeg"], "movies": [], "text": "Giri\u015f Tarihi: 17.02.2020 12:02:23 G\u00fcncelleme Tarihi: 17.02.2020 12:02:30\n\nFET\u00d6'n\u00fcn, bir d\u00f6nem yasa d\u0131\u015f\u0131 dinleme, sahte belge ve delillerle kumpas kurma merkezi olarak bilinen emniyet istihbarat\u0131, s\u0131nav usuls\u00fczl\u00fc\u011f\u00fcnde bile kulland\u0131\u011f\u0131 a\u00e7\u0131\u011fa \u00e7\u0131kt\u0131. Eski istihbarat daire ba\u015fkan yard\u0131mc\u0131lar\u0131ndan Co\u015fgun \u00c7akar'\u0131n, kar\u0131s\u0131 G\u00fcl \u00c7akar'\u0131 a\u00e7\u0131k \u00f6\u011fretim ortaokul s\u0131nav\u0131ndan ge\u00e7irmek i\u00e7in istihbarat\u0131 seferber etti\u011fi belirlendi.\n\nKAMERAYLA SINAVA G\u0130RM\u0130\u015e\n\n\u00c7akar'dan ele ge\u00e7irilen dijitallerinden s\u0131nav usuls\u00fczl\u00fc\u011f\u00fcn\u00fcn g\u00f6r\u00fcnt\u00fcleri \u00e7\u0131kt\u0131. Ankara Bat\u0131 Cumhuriyet Ba\u015fsavc\u0131l\u0131\u011f\u0131nca y\u00fcr\u00fct\u00fclen FET\u00d6 soru\u015fturmas\u0131 kapsam\u0131nda, bir\u00e7ok FET\u00d6 kumpas\u0131nda ad\u0131 ge\u00e7en Co\u015fgun \u00c7akar'\u0131n Sincan Temelli'deki villas\u0131na 2017 Nisan'da operasyon d\u00fczenlenmi\u015fti. \u0130n\u015faat halindeki villada yap\u0131lan aramada bir\u00e7ok dijital materyal ele ge\u00e7irilmi\u015fti. Bu dijitallerin aras\u0131nda yer alan bir video kasette, 7 saniyelik ve 14 dakika 28 saniyelik iki ayr\u0131 g\u00f6r\u00fcnt\u00fc kayd\u0131 tespit edildi.\n\nSINAV CEVAP KA\u011eIDI ELE VERD\u0130\n\nYap\u0131lan incelemede, 14 dakika 28 saniyelik videoda, bir kad\u0131n\u0131n kat\u0131ld\u0131\u011f\u0131 s\u0131nava ait gizli \u00e7ekilmi\u015f g\u00f6r\u00fcnt\u00fclerinin oldu\u011funu belirlendi. G\u00f6r\u00fcnt\u00fcye g\u00f6re, kad\u0131n\u0131n \u00f6n\u00fcndeki s\u0131ra \u00fczerinde soru kitap\u00e7\u0131\u011f\u0131 ve cevaplar\u0131n i\u015faretlendi\u011fi s\u0131nav cevap ka\u011f\u0131d\u0131n\u0131n oldu\u011fu anla\u015f\u0131ld\u0131. S\u00f6z konusu videoyu kayda al\u0131nan kameran\u0131n ise radyo frekans\u0131 (RF) \u00f6zellikli g\u00f6r\u00fcnt\u00fcy\u00fc canl\u0131 olarak d\u0131\u015far\u0131ya aktaran kamera sistemi oldu\u011fu tespit edildi. G\u00f6r\u00fcnt\u00fcleri mercek alt\u0131na alan polis, \u00fcst k\u0131sm\u0131 a\u00e7\u0131kta kalacak \u015fekilde soru kitap\u00e7\u0131\u011f\u0131n\u0131n alt\u0131nda bulunan s\u0131nav cevap ka\u011f\u0131d\u0131ndaki g\u00f6r\u00fcnt\u00fcler \u00fczerinde netle\u015ftirme \u00e7al\u0131\u015fmas\u0131 yapt\u0131. S\u0131nav cevap ka\u011f\u0131d\u0131nda yap\u0131lan incelemeyle s\u0131nava kat\u0131lan ki\u015finin FET\u00d6'c\u00fc \u00c7akar'\u0131n e\u015fi G\u00fcl \u00c7akar oldu\u011fu ortaya \u00e7\u0131kar\u0131ld\u0131.\n\nOBZERVASYON ARACINDAN CEVAPLAR G\u00d6NDER\u0130LD\u0130\n\nAyn\u0131 kaset i\u00e7erisindeki 7 saniyelik g\u00f6r\u00fcnt\u00fcn\u00fcn ise istihbarat\u0131n teknik takip ve izlemede kulland\u0131\u011f\u0131 obzervasyon arac\u0131n\u0131n i\u00e7erisinde \u00e7ekildi anla\u015f\u0131ld\u0131. G\u00f6r\u00fcnt\u00fcye g\u00f6re, camlar\u0131 perdeli panelvan tarz\u0131 ara\u00e7ta, iki erkek \u015fah\u0131s bulunuyor. Bunlardan birinin Co\u015fgun \u00c7akar oldu\u011fu de\u011ferlendirilirken, videoda \u015fah\u0131slardan birisinin kolu g\u00f6r\u00fcn\u00fcyor. Ayr\u0131ca ara\u00e7 i\u00e7erisinde radyo frekans receiver (al\u0131c\u0131) cihaz\u0131 oldu\u011fu g\u00f6r\u00fcl\u00fcyor. Yap\u0131lan incelemede ise G\u00fcl \u00c7akar taraf\u0131ndan s\u0131nav s\u0131ras\u0131nda kullan\u0131lan RF kamera ile obzervasyon arac\u0131 i\u00e7erisinde bulunan radyo frekans receiver cihaz\u0131na ait g\u00f6r\u00fcnt\u00fclerin ayn\u0131 video \u00fczerinde kay\u0131tl\u0131 oldu\u011fu belirlendi.\n\nCEVAPLAR TELS\u0130ZDEN\n\nEle ge\u00e7irilen g\u00f6r\u00fcnt\u00fclerle Co\u015fgun \u00c7akar'\u0131n, e\u015fi G\u00fcl \u00c7akar'\u0131 bu ak\u0131l almaz y\u00f6ntemle s\u0131navdan ge\u00e7mesini sa\u011flamaya \u00e7al\u0131\u015ft\u0131\u011f\u0131 ortaya konuldu. Soru\u015fturma dosyas\u0131na giren bilgilere g\u00f6re ise kopya olay\u0131 \u015f\u00f6yle ger\u00e7ekle\u015fti: G\u00fcl \u00c7akar, s\u0131navda esnas\u0131nda RF kamera ile soru kitap\u00e7\u0131\u011f\u0131ndaki sorular\u0131 tarad\u0131. RF kamera yard\u0131m\u0131yla bu g\u00f6r\u00fcnt\u00fcler, okul binas\u0131 d\u0131\u015f\u0131nda bulunan obzervasyon arac\u0131 i\u00e7erisindeki al\u0131c\u0131ya g\u00f6nderildi. Arac\u0131n i\u00e7erisinde bulunan Co\u015fgun \u00c7akar ile yan\u0131nda bulunan \u015fah\u0131s ise soru cevaplar\u0131n\u0131 telsiz kulakl\u0131k yard\u0131m\u0131yla G\u00fcl \u00c7akar'a iletti.\n\nSORU HIRSIZLI\u011eININ \u0130LK G\u00d6R\u00dcNT\u00dcS\u00dc\n\nFET\u00d6'n\u00fcn hakimlik, kaymakaml\u0131k, polislik ve askeriye olmak \u00fczere onlarca s\u0131nava ait sorular\u0131 \u00f6nceden ele ge\u00e7irerek mensuplar\u0131na da\u011f\u0131tt\u0131\u011f\u0131 yap\u0131lan soru\u015fturmalarla ortaya \u00e7\u0131kar\u0131ld\u0131. Ancak Co\u015fgun \u00c7akar'dan ele ge\u00e7irilen s\u00f6z konusu g\u00f6r\u00fcnt\u00fcler, FET\u00d6 mensuplar\u0131n\u0131n s\u0131navlarda kopya \u00e7ekti\u011fi tespitine ili\u015fkin, ilk g\u00f6r\u00fcnt\u00fc olarak kay\u0131tlara ge\u00e7ti.\n\nBASILAN V\u0130LLADA BELGELER ELE GE\u00c7T\u0130\n\nFET\u00d6'c\u00fc Co\u015fgun \u00c7akar'\u0131n 2017 Nisan'da operasyon yap\u0131lan villas\u0131nda yap\u0131lan aramada, \"b\u00f6cek\" tabir edilen dinleme ve ses kay\u0131t cihazlar\u0131, bu cihazlara ait malzemeler, 28 farkl\u0131 marka ve modelde masa telefonu, i\u00e7inde mini kaset bulunan \u00e7a\u011fr\u0131 kay\u0131t cihaz\u0131 ve SIM kart, hard diskler, flash bellekler, \u00e7e\u015fitli markalara ait 76 cep telefonu, ses al\u0131c\u0131lar\u0131, video kasetler, 19 ses kaseti, foto\u011fraf makineleri, data kasetleri, disketler, film negatifleri, 2 kutu \"MKE\" ibareli tabanca mermisi, \u00fczerinde FET\u00d6 eleba\u015f\u0131 Fetullah G\u00fclen'in isminin yaz\u0131l\u0131 oldu\u011fu 6 \u015fifreli CD, bir telesekreter kay\u0131t cihaz\u0131, bir telsiz telefon, bir el telsizi, kalem USB, bir bo\u015f \u015farj\u00f6r, faks cihaz\u0131 ve diz\u00fcst\u00fc bilgisayar ele ge\u00e7irilmi\u015fti.", "keywords": [], "meta_keywords": ["FET\u00d6", "Co\u015fgun \u00c7akar", "Fetullah G\u00fclen", "gizli kamera", "G\u00fcl \u00c7akar", "s\u0131nav sorular\u0131", "sorular\u0131 b\u00f6yle \u00e7ald\u0131lar", "s\u0131nav h\u0131rs\u0131zl\u0131\u011f\u0131", "kamerada", "video", "son dakika", "fla\u015f haber"], "tags": [], "authors": [], "publish_date": null, "summary": "", "article_html": "", "meta_description": "FET\u00d6 \u00fcyesi olan firari polis m\u00fcd\u00fcr\u00fc Co\u015fgun \u00c7akar\u2019\u0131n ele ge\u00e7irilen dijital ar\u015fivinden, e\u015fi G\u00fcler \u00c7akar\u2019\u0131n a\u00e7\u0131k ortaokul s\u0131nav\u0131nda kopya \u00e7ekti\u011fi ana ili\u015fkin gizli kamera g\u00f6r\u00fcnt\u00fcleri \u00e7\u0131kt\u0131. \u00c7akar\u2019\u0131n e\u015finin \u00fczerine yerle\u015ftirilen gizli kamera ile g\u00f6r\u00fcnt\u00fcler emniyetin teknik takip arac\u0131na aktar\u0131l\u0131rken, telsiz arac\u0131l\u0131\u011f\u0131 ile de cevaplar kendisine g\u00f6nderildi.", "meta_lang": "tr", "meta_favicon": "", "meta_data": {"viewport": "width=device-width,minimum-scale=1,initial-scale=1", "title": "\u0130\u015fte FET\u00d6\u2019n\u00fcn s\u0131nav h\u0131rs\u0131zl\u0131\u011f\u0131n\u0131n ilk g\u00f6r\u00fcnt\u00fcs\u00fc! Sorular\u0131 b\u00f6yle \u00e7alm\u0131\u015flar | Takvim TV", "description": "FET\u00d6 \u00fcyesi olan firari polis m\u00fcd\u00fcr\u00fc Co\u015fgun \u00c7akar\u2019\u0131n ele ge\u00e7irilen dijital ar\u015fivinden, e\u015fi G\u00fcler \u00c7akar\u2019\u0131n a\u00e7\u0131k ortaokul s\u0131nav\u0131nda kopya \u00e7ekti\u011fi ana ili\u015fkin gizli kamera g\u00f6r\u00fcnt\u00fcleri \u00e7\u0131kt\u0131. \u00c7akar\u2019\u0131n e\u015finin \u00fczerine yerle\u015ftirilen gizli kamera ile g\u00f6r\u00fcnt\u00fcler emniyetin teknik takip arac\u0131na aktar\u0131l\u0131rken, telsiz arac\u0131l\u0131\u011f\u0131 ile de cevaplar kendisine g\u00f6nderildi.", "tagCategory": "Video | Haber", "tagContentType": "article", "robots": "max-image-preview:large", "datePublished": "2020-02-17T00:00:00+0300", "dateModified": "2020-02-17T12:02:30+03:00", "url": "https://www.takvim.com.tr/video/haber-videolari/iste-fetonun-sinav-hirsizliginin-ilk-goruntusu-sorulari-boyle-calmislar-son-dakika-flas-videolari", "article": {"section": "video"}, "articleAuthor": "takvim.com.tr", "articleSection": "video", "keywords": "FET\u00d6, Co\u015fgun \u00c7akar, Fetullah G\u00fclen, gizli kamera, G\u00fcl \u00c7akar, s\u0131nav sorular\u0131, sorular\u0131 b\u00f6yle \u00e7ald\u0131lar, s\u0131nav h\u0131rs\u0131zl\u0131\u011f\u0131, kamerada, video, son dakika, fla\u015f haber", "og": {"url": "https://www.takvim.com.tr/video/haber-videolari/iste-fetonun-sinav-hirsizliginin-ilk-goruntusu-sorulari-boyle-calmislar-son-dakika-flas-videolari", "type": "article", "title": "\u0130\u015fte FET\u00d6\u2019n\u00fcn s\u0131nav h\u0131rs\u0131zl\u0131\u011f\u0131n\u0131n ilk g\u00f6r\u00fcnt\u00fcs\u00fc! Sorular\u0131 b\u00f6yle \u00e7alm\u0131\u015flar | Takvim TV", "description": "FET\u00d6 \u00fcyesi olan firari polis m\u00fcd\u00fcr\u00fc Co\u015fgun \u00c7akar\u2019\u0131n ele ge\u00e7irilen dijital ar\u015fivinden, e\u015fi G\u00fcler \u00c7akar\u2019\u0131n a\u00e7\u0131k ortaokul s\u0131nav\u0131nda kopya \u00e7ekti\u011fi ana ili\u015fkin gizli kamera g\u00f6r\u00fcnt\u00fcleri \u00e7\u0131kt\u0131. \u00c7akar\u2019\u0131n e\u015finin \u00fczerine yerle\u015ftirilen gizli kamera ile g\u00f6r\u00fcnt\u00fcler emniyetin teknik takip arac\u0131na aktar\u0131l\u0131rken, telsiz arac\u0131l\u0131\u011f\u0131 ile de cevaplar kendisine g\u00f6nderildi.", "image": {"identifier": "https://iatkv.tmgrup.com.tr/32abcb/1200/627/0/0/635/332?u=https%3a%2f%2fitkv.tmgrup.com.tr%2f2020%2f02%2f17%2fiste-fetonun-sinav-hirsizliginin-ilk-goruntusu-sorulari-boyle-calmislar-1581930075474.jpg", "secure_url": "https://iatkv.tmgrup.com.tr/32abcb/1200/627/0/0/635/332?u=https%3a%2f%2fitkv.tmgrup.com.tr%2f2020%2f02%2f17%2fiste-fetonun-sinav-hirsizliginin-ilk-goruntusu-sorulari-boyle-calmislar-1581930075474.jpg", "width": 1200, "height": 627}, "site_name": "takvim.com.tr"}, "twitter": {"site": "@Takvim", "url": "https://www.takvim.com.tr/video/haber-videolari/iste-fetonun-sinav-hirsizliginin-ilk-goruntusu-sorulari-boyle-calmislar-son-dakika-flas-videolari", "card": "summary_large_image", "title": "\u0130\u015fte FET\u00d6\u2019n\u00fcn s\u0131nav h\u0131rs\u0131zl\u0131\u011f\u0131n\u0131n ilk g\u00f6r\u00fcnt\u00fcs\u00fc! Sorular\u0131 b\u00f6yle \u00e7alm\u0131\u015flar | Takvim TV", "description": "Haberin devam\u0131...", "image": "https://iatkv.tmgrup.com.tr/32abcb/1200/627/0/0/635/332?u=https%3a%2f%2fitkv.tmgrup.com.tr%2f2020%2f02%2f17%2fiste-fetonun-sinav-hirsizliginin-ilk-goruntusu-sorulari-boyle-calmislar-1581930075474.jpg"}, "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/video/haber-videolari/iste-fetonun-sinav-hirsizliginin-ilk-goruntusu-sorulari-boyle-calmislar-son-dakika-flas-videolari"}