{"source_url": "https://it.blastingnews.com", "url": "https://it.blastingnews.com/cronaca/2020/04/australia-bimbo-bullizzato-per-il-nome-corona-tom-hanks-hai-un-amico-in-me-003124253.html", "title": "Australia, bimbo bullizzato per il nome Corona, Tom Hanks: 'Hai un amico in me'", "top_image": "https://staticr1.blastingcdn.com/media/photogallery/2020/4/25/os/b_1200x630x82/tom-hanks-risponde-al-bimbo-corona_2448725.jpg", "meta_img": "https://staticr1.blastingcdn.com/media/photogallery/2020/4/25/os/b_1200x630x82/tom-hanks-risponde-al-bimbo-corona_2448725.jpg", "images": ["https://staticr1.blastingcdn.com/media/photogallery/2020/4/25/os/b_1200x630x82/tom-hanks-risponde-al-bimbo-corona_2448725.jpg", "https://staticr1.blastingcdn.com/p/4/2025/05/12/v_640x360/cad18838-b408-482f-88e8-a709c3f87939.jpg", "https://staticr1.blastingcdn.com/media/photogallery/2025/5/15/660x290/b_160x130x82/il-fotomontaggio-lasciato-sul-cancello-di-casa-poggi-dalle-gemelle-cappa-poco-dopo-il-delitto-di-chiara_3117726.jpg", "https://staticr1.blastingcdn.com/media/photogallery/2025/5/15/660x290/b_160x130x82/il-cast-di-tradimento-nellultima-scena-screenshot-aldatmak-c-atv_3117654.jpg", "https://staticr1.blastingcdn.com/media/authors/ba_45x45/profile/0/948/profile_948281_1448560276.jpg", "https://staticr1.blastingcdn.com/media/photogallery/2025/5/14/660x290/b_160x130x82/veicolo-dei-carabinieri-c-facebook-carabinieri_3117504.jpg", "https://staticr1.blastingcdn.com/media/authors/ba_45x45/profile/0/2/profile_2982_1542245732.jpg", "https://sb.scorecardresearch.com/p?c1=2&c2=17805153&cv=2.0&cj=1", "https://staticr1.blastingcdn.com/media/authors/ba_45x45/profile/4/973/profile_4973389_1526805691.jpg", "https://staticr1.blastingcdn.com/media/photogallery/2020/4/25/660x290/b_502x220x82/tom-hanks-risponde-al-bimbo-corona_2448725.jpg"], "movies": [], "text": "Un bimbo australiano di soli 8 anni negli ultimi tempi \u00e8 stato vittima di bullismo a scuola. Il suo nome, infatti, \u00e8 Corona De Vries e questo porta i suoi compagni di classe a prenderlo in giro e ridicolizzarlo. Il piccolo, esausto e disperato, ha deciso di scrivere al noto attore Tom Hanks per raccontargli del suo disagio. Nella lettera il bimbo ha anche chiesto all'attore come stiano lui e sua moglie Rita Wilson perch\u00e9 entrambi sono stati in isolamento proprio in Australia quando erano positivi al Covid-19 (battaglia che hanno vinto). I coniugi erano, infatti, in Australia per ragioni lavorative quando sono stati contagiati e, quindi, l\u00ec hanno dovuto passare la loro quarantena.\n\nIl bambino, dopo aver esordito con questa domanda, ha raccontato di amare il proprio nome che, per\u00f2, ultimamente \u00e8 diventato argomento di importanti e offensive prese in giro.\n\nLa lettera del bimbo e la risposta di Tom Hanks\n\nIl bimbo, che abita nel Queensland, ha spiegato che gli altri bambini lo ridicolizzano anche nelle chat comuni chiamandolo 'Coronavirus' e che lui si sente, per questo, 'deluso ed arrabbiato'. Uno sfogo di un bimbo di 8 anni che ha commosso e suscitato la risposta del divo di Hollywood Tom Hanks. L'attore di 'Forrest Gump' ha scritto una lettera battuta con la macchina da scrivere nella quale ha subito identificato il piccolo come 'amico' e l'ha ringraziato per la sua preoccupazione per lo stato di salute suo e della moglie.\n\nL'attore ha poi rassicurato di stare bene e di aver ricevuto la lettera quando era gi\u00e0 tornato negli Stati Uniti: 'grazie, sei stato un grande amico'.\n\nHanks ha poi spiegato che Corona \u00e8 un nome raro ed \u00e8 anche l'anello che circonda il Sole. Oltre alla lettera di risposta l'attore ha inviato al bambino una macchina da scrivere ma non una qualsiasi. L'oggetto \u00e8, infatti, proprio di marca Corona ed il divo l'aveva portata con s\u00e8 nella Gold Coast (proprio in Australia) dove \u00e8 tornata per essere donata al piccolo. Hanks ha comunicato al suo nuovo piccolo amico di chiedere aiuto ad un adulto per usare il dono in modo corretto e di utilizzarla, poi, proprio per rispondergli e per 'parlare' ancora. Commovente anche il post scriptum finale: 'hai un amico in me'.\n\nTom Hanks e la moglie Rita Wilson hanno deciso di aiutare la ricerca per combattere ed annientare il Covid-19 donando il proprio sangue. Da giorni e giorni, infatti, i ricercatori stanno analizzando il plasma di pazienti guariti per estrarre degli anticorpi da poter iniettare, in futuro, nel sangue di pazienti ancora malati.\n\nHanks, pochi giorni dopo la guarigione, aveva spiegato il modo in cui il virus si \u00e8 manifestato parlando di forti nausee nella moglie e di un fortissimo dolore muscolare in lui.", "keywords": [], "meta_keywords": [""], "tags": ["Coronavirus", "Offerte di lavoro", "Serie TV", "Anticipazioni Tv"], "authors": ["Leggi Di Pi\u00f9 Sullo Stesso Argomento Da Letizia Imperitura", "L'Influencer Giulia Cavagli\u00e0 Contro Una Hostess", "Volo Negato Per Un Ritardo", "Il Salone Del Libro Di Torino Torna In Presenza", "Tra Gli Ospiti Anche Max Pezzali", "I Maneskin Costretti A Cambiare Il Testo Della Canzone Sanremese", "Abolite Le Parolacce"], "publish_date": "Sat Apr 25 17:37:56 2020", "summary": "", "article_html": "", "meta_description": "Il noto attore, positivo al Covid-19, ha tranquillizzato il piccolo regalandogli anche una macchina da scrivere.", "meta_lang": "it", "meta_favicon": "https://srs1.blastingcdn.com/images/apple-touch-icons/touch-icon-iphone.png", "meta_data": {"robots": "follow, max-image-preview:large", "viewport": "width=device-width, initial-scale=1, maximum-scale=5", "description": "Il noto attore, positivo al Covid-19, ha tranquillizzato il piccolo regalandogli anche una macchina da scrivere.", "news_keywords": "Curiosit\u00e0, Coronavirus", "fb": {"app_id": 459022437543956, "pages": 556225464427184}, "og": {"type": "article", "site_name": "Blasting News", "url": "https://it.blastingnews.com/cronaca/2020/04/australia-bimbo-bullizzato-per-il-nome-corona-tom-hanks-hai-un-amico-in-me-003124253.html", "locale": "it_IT", "title": "Australia, bimbo bullizzato per il nome Corona, Tom Hanks: 'Hai un amico in me'", "image": {"identifier": "https://staticr1.blastingcdn.com/media/photogallery/2020/4/25/os/b_1200x630x82/tom-hanks-risponde-al-bimbo-corona_2448725.jpg", "type": "image/jpeg", "width": 1200, "height": 630, "alt": "Tom Hanks risponde al bimbo Corona"}, "description": "Il noto attore, positivo al Covid-19, ha tranquillizzato il piccolo regalandogli anche una macchina da scrivere.", "determiner": "auto", "rich_attachment": "true", "see_also": "https://it.blastingnews.com/tv-gossip/2025/05/tradimento-trama-finale-salto-temporale-e-oylum-incinta-tolga-e-yesim-muoiono-003910352.html"}, "article": {"publisher": "https://www.facebook.com/BlastingNews/", "section": "Cronaca", "author": "https://www.facebook.com/letizia.imperitura", "published_time": "2020-04-25T17:37:56+02:00"}, "twitter": {"card": "summary_large_image", "title": "Australia, bimbo bullizzato per il nome Corona, Tom Hanks: 'Hai un amico in me'", "image": "https://staticr1.blastingcdn.com/media/photogallery/2020/4/25/os/b_1200x630x82/tom-hanks-risponde-al-bimbo-corona_2448725.jpg", "description": "Il noto attore, positivo al Covid-19, ha tranquillizzato il piccolo regalandogli anche una macchina da scrivere....", "url": "https://it.blastingnews.com/cronaca/2020/04/australia-bimbo-bullizzato-per-il-nome-corona-tom-hanks-hai-un-amico-in-me-003124253.html", "site": "@BlastingNews", "creator": "@BlastingNews"}}, "canonical_link": "https://it.blastingnews.com/cronaca/2020/04/australia-bimbo-bullizzato-per-il-nome-corona-tom-hanks-hai-un-amico-in-me-003124253.html"}