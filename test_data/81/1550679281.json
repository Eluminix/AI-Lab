{"source_url": "https://www.internethaber.com", "url": "https://www.internethaber.com/kacak-umreciler-yolda-yakalanip-karantinaya-alindi-2089254h.htm", "title": "Ka\u00e7ak umreciler yolda yakalan\u0131p karantinaya al\u0131nd\u0131", "top_image": "https://img.internethaber.com/rcman/Cw1280h720q95gc/storage/files/images/2020/03/17/kacak-hFs3_cover.jpg", "meta_img": "https://img.internethaber.com/rcman/Cw1280h720q95gc/storage/files/images/2020/03/17/kacak-hFs3_cover.jpg", "images": ["https://img.internethaber.com/rcman/Cw175h115q95gc/storage/files/images/2020/03/17/orduda-otomobiliyle-birlikte-irmag-huh6_cover.jpg", "https://img.internethaber.com/rcman/Cw175h115q95gc/storage/files/images/2019/12/31/akar-pasa-dOsO_cover.jpg", "https://img.internethaber.com/rcman/Cw1280h720q95gc/storage/files/images/2020/03/17/kacak-hFs3_cover.jpg", "https://img.internethaber.com/rcman/Cw148h84q95gc/storage/files/images/2025/05/17/dugun-salonunda-disko-topunun-dusme-dnwm_cover.jpg", "https://img.internethaber.com/rcman/Cw175h115q95gc/storage/files/images/2019/05/21/destici-ZkxA_cover.jpg", "https://img.internethaber.com/rcman/Cw175h115q95gc/storage/files/images/2020/03/17/appledan-uygun-fiyatli-iphone-9-pl-hSPg_cover.jpg", "https://img.internethaber.com/rcman/Cw175h115q95gc/storage/files/images/2019/11/21/ahmet-hamdi-camli-qHxV_cover.jpg", "https://img.internethaber.com/rcman/Cw175h115q95gc/storage/files/images/2019/04/14/meb-6-Sk8c_cover.jpg", "https://img.internethaber.com/rcman/Cw175h115q95gc/storage/files/images/2020/03/17/basliksiz-1-eRSm_cover.jpg", "https://img.internethaber.com/rcman/Cw148h84q95gc/storage/files/images/2025/05/17/budo-budo-seferleri-juew_cover.jpg", "https://img.internethaber.com/rcman/Cw175h115q95gc/storage/files/images/2020/03/17/koronavirus-covid-19-corona-vi-THph_cover.jpg", "https://img.internethaber.com/rcman/Cw148h84q95gc/storage/files/images/2025/05/17/resmi-gazete-7ll2_cover.jpg", "https://img.internethaber.com/rcman/Cw175h115q95gc/storage/files/images/2020/03/16/uzak-xd2d_cover.jpg", "https://img.internethaber.com/rcman/Cw175h115q95gc/storage/files/images/2019/08/30/bahceli-Q1Nm_cover.jpg", "https://img.internethaber.com/rcman/Cw714h402q95gc/storage/files/images/2020/03/17/kacak-hFs3_cover.jpg", "https://img.internethaber.com/rcman/Cw175h115q95gc/storage/files/images/2020/03/17/basliksiz-1-TdmB_cover.jpg", "https://img.internethaber.com/rcman/Cw148h84q95gc/storage/files/images/2025/05/17/bolge-idare-mahkemesi-kurulmasi-kar-kohw_cover.jpg", "https://mc.yandex.ru/watch/99860207", "https://img.internethaber.com/rcman/Cw175h115q95gc/storage/files/images/2020/03/17/cev-tum-voleybol-turnuvalarini-erte-e3zb_cover.jpg"], "movies": [], "text": "Ka\u00e7ak yollarla umreden d\u00f6nen ve tuttuklar\u0131 otob\u00fcsle Erzurum'a girmeye \u00e7al\u0131\u015fan 28 ki\u015filik ka\u00e7ak umreci grubu yolda durdurularak Ankara ve Konya'daki karantina yurtlar\u0131na g\u00f6nderildi.\n\nAbone ol\n\nErzurum Valisi Okay Memi\u015f, yeni tip koronavir\u00fcs (Covid-19) \u00f6nlemlerine ili\u015fkin, \"En \u00f6nemli risk umre ziyaretinden d\u00f6nen ki\u015filer. \u00d6nceki g\u00fcn 28 ki\u015filik bir kafilenin tuttuklar\u0131 \u00f6zel otob\u00fcsle Erzurum'a do\u011fru geldi\u011fi bilgisinin al\u0131nmas\u0131 \u00fczerine polisiye tedbirlerle bunlar\u0131 Konya ve Ankara'ya y\u00f6nlendirdik.\" dedi.\n\nT\u00fcrkiye'nin koronavir\u00fcs tedbirleri kapsam\u0131nda s\u0131n\u0131rlar\u0131n\u0131 kapatmas\u0131yla g\u00f6\u00e7men hareketlili\u011finin azald\u0131\u011f\u0131n\u0131 belirten Vali Memi\u015f, \"\u015eu ana kadar tespit edilmi\u015f s\u0131n\u0131r giri\u015fi yok. Vatanda\u015f da art\u0131k \u00e7ok duyarl\u0131, neredeyse bizden daha fazla buna duyarl\u0131 hale geldi. \u00c7\u00fcnk\u00fc risk te\u015fkil ediyorlar. Otob\u00fcslerde ka\u00e7ak g\u00f6\u00e7men tespit edemez olduk. Bu bizim a\u00e7\u0131m\u0131zdan iyi bir haber. 9. Kolordu Komutanl\u0131\u011f\u0131 t\u00fcm s\u0131n\u0131r hatt\u0131n\u0131 s\u0131n\u0131rda y\u0131\u011f\u0131lmalar\u0131 kontrol alt\u0131nda tuttu\u011fu i\u00e7in kontrol var.\"\n\nGayri resmi yollardan umreye gidip d\u00f6nenler var\n\nMemi\u015f, umre ziyaretine gayri resmi yollardan gidip d\u00f6nen ki\u015filer oldu\u011fu bilgisini ald\u0131klar\u0131n\u0131 belirterek, bunlar\u0131n tespiti ve 14 g\u00fcnl\u00fck g\u00f6zetime al\u0131nmas\u0131 konusunda vatanda\u015flardan destek beklediklerini dile getirdi. Umre ziyaretinden d\u00f6nen vatanda\u015flar\u0131n mutlaka g\u00f6zetim alt\u0131nda tutulmalar\u0131 gerekti\u011fini vurgulayan Memi\u015f, \u015funlar\u0131 kaydetti:\n\n28 ki\u015filik grup otob\u00fcste yakaland\u0131 ve karantinaya g\u00f6nderildi\n\n\"En \u00f6nemli risk umre ziyaretinden d\u00f6nen ki\u015filer. \u00d6nceki g\u00fcn 28 ki\u015filik bir kafilenin tuttuklar\u0131 \u00f6zel otob\u00fcsle Erzurum'a do\u011fru geldi\u011fi bilgisinin al\u0131nmas\u0131 \u00fczerine polisiye tedbirlerle bunlar\u0131 Konya ve Ankara'ya y\u00f6nlendirdik. Erzurum'a gelmelerine m\u00fcsaade etmedik. Ka\u00e7ak \u015fekilde gelenler oldu\u011funu da biliyoruz. Vatanda\u015flar\u0131m\u0131z l\u00fctfen bunlar\u0131 bize bildirsin. Bu vatanda\u015flar\u0131n mutlaka karantina alt\u0131na al\u0131nmas\u0131 laz\u0131m. Bunu marifet zannetmesinler, gelsinler onlar\u0131 14 g\u00fcn g\u00f6zlem alt\u0131nda tutal\u0131m, testlerini yapal\u0131m. Riskli oldu\u011funu tespit etti\u011fimizde hemen karantinaya almak durumunday\u0131z. G\u00f6\u00e7menler \u00f6nemli ama onlardan daha \u00f6nemlisi umre d\u00f6n\u00fc\u015f\u00fcnde bulunan vatanda\u015flar\u0131m\u0131z. Toplu geli\u015flere kesinlikle m\u00fcsaade etmeyece\u011fiz. \u00c7\u00fcnk\u00fc bakanl\u0131\u011f\u0131n uygulamas\u0131 bu y\u00f6nde.\"", "keywords": [], "meta_keywords": ["Erzurum", "koronavir\u00fcs", "covid-19", "Vali", "umre", "Okay Memi\u015f"], "tags": [], "authors": ["\u0130smail Evren"], "publish_date": "Tue Mar 17 15:36:00 2020", "summary": "", "article_html": "", "meta_description": "Ka\u00e7ak yollarla umreden d\u00f6nen ve tuttuklar\u0131 otob\u00fcsle Erzurum'a girmeye \u00e7al\u0131\u015fan 28 ki\u015filik ka\u00e7ak umreci grubu yolda durdurularak Ankara ve Konya'daki karantina yurtlar\u0131na g\u00f6nderildi.", "meta_lang": "tr", "meta_favicon": "https://s.internethaber.com/assets/web/images/favicons/apple-icon-57x57.png", "meta_data": {"viewport": "width=device-width, initial-scale=1, shrink-to-fit=no", "apple-itunes-app": "app-id=366791984", "google-play-app": "app-id=com.mobilike.ihaber", "description": "Ka\u00e7ak yollarla umreden d\u00f6nen ve tuttuklar\u0131 otob\u00fcsle Erzurum'a girmeye \u00e7al\u0131\u015fan 28 ki\u015filik ka\u00e7ak umreci grubu yolda durdurularak Ankara ve Konya'daki karantina yurtlar\u0131na g\u00f6nderildi.", "keywords": "Erzurum,koronavir\u00fcs,covid-19,Vali,umre,Okay Memi\u015f", "fb": {"pages": 100431406701471}, "og": {"title": "Ka\u00e7ak umreciler yolda yakalan\u0131p karantinaya al\u0131nd\u0131", "type": "article", "url": "https://www.internethaber.com/kacak-umreciler-yolda-yakalanip-karantinaya-alindi-2089254h.htm", "description": "Ka\u00e7ak yollarla umreden d\u00f6nen ve tuttuklar\u0131 otob\u00fcsle Erzurum'a girmeye \u00e7al\u0131\u015fan 28 ki\u015filik ka\u00e7ak umreci grubu yolda durdurularak Ankara ve Konya'daki karantina yurtlar\u0131na g\u00f6nderildi.", "image": {"identifier": "https://img.internethaber.com/rcman/Cw1280h720q95gc/storage/files/images/2020/03/17/kacak-hFs3_cover.jpg", "alt": "Ka\u00e7ak umreciler yolda yakalan\u0131p karantinaya al\u0131nd\u0131", "secure_url": "https://img.internethaber.com/rcman/Cw1280h720q95gc/storage/files/images/2020/03/17/kacak-hFs3_cover.jpg", "width": 1280, "height": 720}, "site_name": "Internet Haber", "locale": "tr_TR"}, "twitter": {"card": "summary_large_image", "site": "@internethaber", "creator": "@internethaber", "title": "Ka\u00e7ak umreciler yolda yakalan\u0131p karantinaya al\u0131nd\u0131", "description": "Ka\u00e7ak yollarla umreden d\u00f6nen ve tuttuklar\u0131 otob\u00fcsle Erzurum'a girmeye \u00e7al\u0131\u015fan 28 ki\u015filik ka\u00e7ak umreci grubu yolda durdurularak Ankara ve Konya'daki karantina yurtlar\u0131na g\u00f6nderildi.", "image": {"identifier": "https://img.internethaber.com/rcman/Cw1280h720q95gc/storage/files/images/2020/03/17/kacak-hFs3_cover.jpg", "alt": "Ka\u00e7ak umreciler yolda yakalan\u0131p karantinaya al\u0131nd\u0131"}, "url": "https://www.internethaber.com/kacak-umreciler-yolda-yakalanip-karantinaya-alindi-2089254h.htm", "domain": "https://www.internethaber.com"}, "article": {"published_time": "2020-03-17T15:36:00+03:00", "modified_time": "2020-03-17T15:36:43+03:00", "id": 2089254, "author": "Internet Haber", "publisher": "Internet Haber", "section": {"identifier": "G\u00dcNCEL", "type": "Detail Page", "list": "G\u00dcNCEL"}, "tag": "Erzurum,koronavir\u00fcs,covid-19,Vali,umre,Okay Memi\u015f", "content_tier": "free"}, "robots": "max-image-preview:large, max-video-preview:-1", "image": "https://img.internethaber.com/rcman/Cw1280h720q95gc/storage/files/images/2020/03/17/kacak-hFs3_cover.jpg", "Classification": "News", "title": "Ka\u00e7ak umreciler yolda yakalan\u0131p karantinaya al\u0131nd\u0131", "url": "https://www.internethaber.com/kacak-umreciler-yolda-yakalanip-karantinaya-alindi-2089254h.htm", "articleAuthor": "\u0130smail Evren", "datePublished": "2020-03-17T15:36:00+03:00", "dateModified": "2020-03-17T15:36:43+03:00", "dateCreated": "2020-03-17T15:36:00+03:00", "dateUpdated": "2020-03-17T15:36:43+03:00", "thumbnail_height": 100, "thumbnail_width": 100, "msapplication-TileColor": "#ffffff", "msapplication-TileImage": "https://s.internethaber.com/assets/web/images/favicons/ms-icon-144x144.png", "theme-color": "#ffffff", "google-site-verification": "cYME2p1fl9txcKkWJR5SZ3Rb3gbmWFGZhIbWRAgv8HU", "yandex-verification": "f49d5b3e572bb578"}, "canonical_link": "https://www.internethaber.com/kacak-umreciler-yolda-yakalanip-karantinaya-alindi-2089254h.htm"}