{"source_url": "https://www.open.online", "url": "https://www.open.online/2020/06/26/glasgow-persone-accoltellate-hotel-ucciso-assalitore/", "title": "Glasgow, accoltellamento in un hotel del centro: ucciso l\u2019assalitore. Sei i feriti \u2013 Tutti i nuovi video", "top_image": "https://static.open.online/wp-content/uploads/2020/06/Glasgow.jpg", "meta_img": "https://static.open.online/wp-content/uploads/2020/06/Glasgow.jpg", "images": ["https://static.open.online/wp-content/themes/open-wp-child/img/banner-donazione-small-new.png", "https://static.open.online/wp-content/uploads/2020/06/Glasgow.jpg"], "movies": [], "text": "L'aggressore sarebbe stato ucciso da un ufficiale di polizia. Il movente non \u00e8 ancora chiaro, ma la polizia esclude che si tratti di terrorismo\n\nContinuano ad emergere nuovi dettagli sull\u2019accoltellamento avvenuto in un hotel del centro di Glasgow, in Scozia. Secondo quanto riporta la BBC, i morti non sarebbero tre, come creduto in un primo momento, ma soltanto uno, l\u2019assalitore, ucciso a colpi di pistola dalla polizia. I feriti, sei in totale, sono stati ricoverati in ospedale. Tra loro ci sarebbe anche un ufficiale di polizia.\n\nCraig Milroy, un testimone, ha dichiarato di aver visto quattro persone essere portate via in ambulanza. \u00abHo visto un uomo disteso a terra \u2013 ha raccontato \u2013 di origini africane, senza scarpe. Era a terra con qualcuno al suo fianco. Non so se fosse una ferita da proiettile, un pugnalata o cosa fosse\u00bb. Dei feriti attualmente \u00e8 nota soltanto l\u2019et\u00e0: hanno 17, 18, 20, 38 e 53 anni.\n\nIn un comunicato stampa la polizia scozzese ha dichiarato che la situazione \u00e8 sotto controllo. Non \u00e8 ancora chiaro quale sia il movente dell\u2019aggressione, ma la polizia ha escluso che si sia trattato di un atto di terrorismo. Su Twitter il primo ministro scozzese Nicola Sturgeon ha confermato di essere al corrente della situazione e ha invitato il pubblico a non avvicinarsi e a non condividere informazioni ufficiose.\n\nThe reports from Glasgow City Centre are truly dreadful. My thoughts are with everyone involved. I am being updated as the situation becomes clearer. Please help the emergency services do their jobs by staying away from the area \u2013 and please don\u2019t share unconfirmed information. \u2014 Nicola Sturgeon (@NicolaSturgeon) June 26, 2020\n\nIn alcuni filmati condivisi su Twitter si vedono le forze dell\u2019ordine accorrere sulla scena ed evacuare l\u2019hotel. Non \u00e8 ancora chiaro se la struttura \u2013 che la polizia scozzese ha confermato essere il Park Inn Hotel \u2013 ospiti dei richiedenti asilo, come raccontato da vari media in un primo momento.\n\nPolice evacuating what appears to be a migrant hostel in the centre of Glasgow following reported mass stabbing where reports police were attacked. pic.twitter.com/Z8oJLqguoK \u2014 Jack Dawkins (@DawkinsReturns) June 26, 2020\n\nLa polemica sull\u2019origine dell\u2019aggressore\n\nNonostante la polizia non abbia ancora confermato se l\u2019aggressore o le vittime sono immigrati sui social c\u2019\u00e8 gi\u00e0 chi, anche tra i politici, attribuisce agli immigranti quanto accaduto. \u00c8 il caso del politico indipendentista Nigel Farage \u2013 ex leader di Ukip, oggi del Brexit Party \u2013 che su Twitter ha citato l\u2019episodio come prova del fatto che l\u2019ingresso nel Regno Unito di \u00abimmigrati illegali\u00bb metta a repentaglio la sicurezza dei cittadini.\n\nHorrible tragedy in a Glasgow Hotel housing illegal immigrants.\n\n\n\nAll over the UK, hotels are filling up with young men who are coming across the Channel every day.\n\n\n\nIt is a massive risk to our wellbeing \u2014 yet the government does nothing. \u2014 Nigel Farage (@Nigel_Farage) June 26, 2020\n\nArticolo in aggiornamento\n\nLeggi anche:", "keywords": [], "meta_keywords": [""], "tags": [], "authors": [".Wp-Block-Co-Authors-Plus-Coauthors.Is-Layout-Flow", "Class", "Wp-Block-Co-Authors-Plus", "Display Inline", ".Wp-Block-Co-Authors-Plus-Avatar", "Where Img", "Height Auto Max-Width", "Vertical-Align Bottom .Wp-Block-Co-Authors-Plus-Coauthors.Is-Layout-Flow .Wp-Block-Co-Authors-Plus-Avatar", "Vertical-Align Middle .Wp-Block-Co-Authors-Plus-Avatar Is .Alignleft .Alignright", "Display Table .Wp-Block-Co-Authors-Plus-Avatar.Aligncenter Display Table Margin-Inline Auto"], "publish_date": "Fri Jun 26 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "", "meta_data": {"viewport": "width=device-width, initial-scale=1", "robots": "index, follow, max-image-preview:large, max-snippet:-1, max-video-preview:-1", "og": {"locale": "it_IT", "type": "article", "title": "Glasgow, accoltellamento in un hotel del centro: ucciso l'assalitore. Sei i feriti - Tutti i nuovi video", "description": "L'aggressore sarebbe stato ucciso da un ufficiale di polizia. Il movente non \u00e8 ancora chiaro, ma la polizia esclude che si tratti di terrorismo", "url": "https://www.open.online/2020/06/26/glasgow-persone-accoltellate-hotel-ucciso-assalitore/", "site_name": "Open", "image": {"identifier": "https://static.open.online/wp-content/uploads/2020/06/Glasgow.jpg", "secure_url": "https://static.open.online/wp-content/uploads/2020/06/Glasgow.jpg"}}, "article": {"publisher": "https://www.facebook.com/Opengiornaleonline/", "author": "https://www.facebook.com/Opengiornaleonline/", "published_time": "2020-06-26T19:30:13+02:00", "modified_time": "2022-06-01T23:57:11+02:00"}, "author": "Redazione", "twitter": {"card": "summary_large_image", "creator": "@https://twitter.com/open_gol", "site": "@Open_gol"}}, "canonical_link": "https://www.open.online/2020/06/26/glasgow-persone-accoltellate-hotel-ucciso-assalitore/"}