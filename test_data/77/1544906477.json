{"source_url": "https://wiadomosci.onet.pl", "url": "https://wiadomosci.onet.pl/tylko-w-onecie/sondaz-ibris-dla-onetu-politycy-ktorym-ufaja-polacy/0jnmrye", "title": "Ranking zaufania do polityk\u00f3w. Kidawa-B\u0142o\u0144ska mocno w g\u00f3r\u0119, Kosiniak-Kamysz na podium", "top_image": "https://ocdn.eu/pulscms-transforms/1/TTQk9kpTURBXy85MjU2ZTI5ZDc5YmY4NDVkMTc1ZjhkMDU2ODY1MTJhMy5wbmeTlQMAA80JYM0FR5MJpjNiNTQ4MQaTBc0EsM0Cdt4AAaEwAQ/m-kidawa-blonska-w-kosiniak-kamysz.jpg", "meta_img": "https://ocdn.eu/pulscms-transforms/1/TTQk9kpTURBXy85MjU2ZTI5ZDc5YmY4NDVkMTc1ZjhkMDU2ODY1MTJhMy5wbmeTlQMAA80JYM0FR5MJpjNiNTQ4MQaTBc0EsM0Cdt4AAaEwAQ/m-kidawa-blonska-w-kosiniak-kamysz.jpg", "images": ["https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/F8Tk9kpTURBXy82NGEwNzNiNWQ0MTM0MWI0MmY5MDFiMDgzMGY2ODQ3My5qcGeSlQMAzGDNDADNBsCTBcxfO94AAaEwAQ", "https://ocdn.eu/pulscms-transforms/1/cskk9kpTURBXy9lODU1ZTA2ZGNhYTY0YTBhN2RhZmI1YzgyM2M0MWE3My5qcGeSlQMAzIPNEM7NCXeTBc0B4M0BDt4AAaEwAQ", "https://ocdn.eu/pulscms-transforms/1/OvBk9kpTURBXy83MjViODljZTI3OGQ3MjE3Mjg0YWI1NjZmN2Y1MDExYy5qcGeSlQMAzQI3zRdwzQ0wkwXNAeDNAQ7eAAGhMAE", "https://ocdn.eu/pulscms-transforms/1/e0Kk9kpTURBXy85MjU2ZTI5ZDc5YmY4NDVkMTc1ZjhkMDU2ODY1MTJhMy5wbmeTlQMAA80JYM0FR5MFzQSwzQKkkwmmM2I1NDgxBt4AAaEwAQ/m-kidawa-blonska-w-kosiniak-kamysz.jpg", "https://ocdn.eu/pulscms-transforms/1/dAQk9kpTURBXy8zMGNmM2JiZTFjYTJmNzdjOWIyYWQyMzBjY2RjZjJhNS5qcGeSlQMAzMrNGX3NDlmTBcxfO94AAaEwAQ", "https://ocdn.eu/pulscms-transforms/1/D8Xk9kpTURBXy84ZGYyZjYwMWYwNWYxYTg4NDYyNTZlMmRkNzJhZmMyOC5qcGeSlQMAzITNEH_NCUeTBcxfO94AAaEwAQ", "https://ocdn.eu/pulscms-transforms/1/TTQk9kpTURBXy85MjU2ZTI5ZDc5YmY4NDVkMTc1ZjhkMDU2ODY1MTJhMy5wbmeTlQMAA80JYM0FR5MJpjNiNTQ4MQaTBc0EsM0Cdt4AAaEwAQ/m-kidawa-blonska-w-kosiniak-kamysz.jpg", "https://ocdn.eu/pulscms-transforms/1/QaMk9kuTURBXy85YjQyNTQyNy04YzA1LTQwNDEtYjQ3Yi1jYjJiNzYxN2YyYmYuanBlZ5KVAw7NAmbNCWzNBU-TBcxfO94AAaEwAQ", "https://ocdn.eu/wiadomosciucs/static/premium_label_big_photo.svg", "https://ocdn.eu/pulscms-transforms/1/LuJk9kpTURBXy8yNGM4ZGUxMTgyNTlhODMyYjI0MTBiYTk4ODAwYzI4YS5qcGeSlQMAzI3NEZTNCeOTBcxfO94AAaEwAQ", "https://ocdn.eu/pulscms-transforms/1/eJKk9kpTURBXy9mMzdmYWFhMmJjNjIxYzcyOTU5N2E2YmFmOWNkOGNlZC5qcGeSlQMAzMHNGDDNDZuTBc0B4M0BDt4AAaEwAQ", "https://ocdn.eu/pulscms-transforms/1/v9gk9kpTURBXy8yZTdlOTJlZDk3MDNjNDdlOWZjOTg0NzljM2ZjNjkwOS5qcGeRlAIAHsLeAAGhMAE", "https://ocdn.eu/pulscms-transforms/1/UFEk9kpTURBXy9lNzI3NGY3M2MxYjI2MjQzNzQ3ZTc5ZTEyZjQ2NjQ2OC5wbmeSlQMAOs0H0M0EZZMFzF873gABoTAB"], "movies": [], "text": "Lider PSL wraca na podium po roku. To jego najlepszy wynik od marca 2019 r.\n\nW rankingu debiutuje nowy szef PO Borys Budka znajduj\u0105c si\u0119 w \u015brodku stawki\n\nNajwi\u0119kszy spadek notuje prezes PiS Jaros\u0142aw Kaczy\u0144ski. Sporo trac\u0105 te\u017c Zbigniew Ziobro i Tomasz Grodzki\n\nAndrzej Duda i Mateusz Morawiecki otwieraj\u0105 ranking zaufania od miesi\u0119cy. Prezydent w marcowym pomiarze cieszy si\u0119 pozytywnymi wskazaniami 45,4 proc. os\u00f3b (-2,3 pkt proc.). Premierowi ufa 41,1 proc. (-2,1 pkt proc.).\n\nDo zmiany dochodzi na ostatnim stopniu podium. Na trzecim miejscu po rocznej przerwie znalaz\u0142 si\u0119 W\u0142adys\u0142aw Kosiniak-Kamysz. Prezes PSL jest darzony zaufaniem przez 39,8 proc. respondent\u00f3w (+6,5 pkt proc.). To jego najlepszy wynik od marca ub.r. Lider ludowc\u00f3w ma te\u017c znacz\u0105c\u0105 przewag\u0119 wskaza\u0144 pozytywnych nad negatywnymi (39,8 do 24,7 proc.).\n\nSonda\u017c IBRiS dla Onetu. Ma\u0142gorzata Kidawa-B\u0142o\u0144ska z najwi\u0119kszym wzrostem\n\nNa czwartej pozycji znalaz\u0142a si\u0119 Ma\u0142gorzata Kidawa-B\u0142o\u0144ska. Kandydatka PO na prezydenta cieszy si\u0119 zaufaniem 38,3 proc. badanych i notuje najwi\u0119kszy wzrost w rankingu (+8,7 pkt proc.). To znacz\u0105ca zmiana trendu, poniewa\u017c wicemarsza\u0142ek Sejmu od listopada stale traci\u0142a punkty.\n\nKolejne miejsce zaj\u0105\u0142 Robert Biedro\u0144. Lider Wiosny zdoby\u0142 32,9 proc. zaufania (+0,6 pkt proc.). Dalej w zestawieniu znalaz\u0142 si\u0119 Donald Tusk \u2013 30,1 proc. (-0,7 pkt proc.) i Adrian Zandberg \u2013 29,2 proc. (+1,7 pkt proc.).\n\nNajwi\u0119kszy spadek w rankingu dotyczy prezesa PiS. Jaros\u0142aw Kaczy\u0144ski spada z miejsca trzeciego na \u00f3sme maj\u0105c 28,1 proc. zaufania (-6,1 pkt proc.). To najgorszy wynik polityka od wielu miesi\u0119cy. Ostatni raz lider Zjednoczonej Prawicy rezultat poni\u017cej 30 proc. odnotowa\u0142 w czerwcu 2018 r.\n\nGorszy wynik uzyska\u0142 debiutuj\u0105cy w rankingu nowy szef PO Borys Budka. Nast\u0119pcy Grzegorza Schetyny ufa 27,1 proc. respondent\u00f3w. Ma jednak du\u017co lepszy wynik od swojego poprzednika, kt\u00f3ry w lutowym badaniu odnotowa\u0142 14,6 proc.\n\nPo du\u017cych wzrostach w poprzednim miesi\u0105cu trac\u0105 kolejni w rankingu: Zbigniew Ziobro \u2013 25,9 proc. (-5,4 pkt proc.) i Tomasz Grodzki \u2013 25,5 proc. (-4,3 pkt proc.).\n\nNa dalszych miejscach znale\u017ali si\u0119: Jaros\u0142aw Gowin \u2013 21,9 proc. (-2,2 pkt proc.), Szymon Ho\u0142ownia \u2013 21,7 proc. (+4,2 pkt proc.), Pawe\u0142 Kukiz \u2013 21,6 proc. (+2,4 pkt proc.), W\u0142odzimierz Czarzasty \u2013 21,4 proc. (+3,1 pkt proc.), Krzysztof Bosak \u2013 12,6 proc. (-0,2 pkt proc.), Janusz Korwin-Mikke \u2013 10,3 proc. (bez zmian).\n\nSonda\u017c IBRiS. Ranking nieufno\u015bci\n\nJe\u017celi spojrzymy na ranking pod k\u0105tem najwy\u017cszego braku zaufania do polityk\u00f3w, to jego niechlubnym liderem kolejny miesi\u0105c z rz\u0119du jest Janusz Korwin-Mikke z wynikiem 67,8 proc. Na kolejnych miejscach podium znajduje si\u0119 Jaros\u0142aw Kaczy\u0144ski \u2013 49,3 proc. oraz Zbigniew Ziobro \u2013 48,1 proc. nieufno\u015bci.\n\nNajmniej negatywnych wskaza\u0144 notuj\u0105 Szymon Ho\u0142ownia \u2013 23,1 proc., W\u0142adys\u0142aw Kosiniak-Kamysz \u2013 24,7 proc. oraz Adrian Zandberg \u2013 26 proc.\n\nSonda\u017c zrealizowano metod\u0105 telefonicznych, standaryzowanych wywiad\u00f3w kwestionariuszowych, wspomaganych komputerowo (metoda CATI), na reprezentatywnej grupie 1100 respondent\u00f3w w dniach 6-7 marca 2020 r.\n\nDalszy ci\u0105g materia\u0142u pod wideo\n\n(mba)", "keywords": [], "meta_keywords": [""], "tags": [], "authors": [], "publish_date": "Wed Mar 11 14:00:00 2020", "summary": "", "article_html": "", "meta_description": "Po kilku miesi\u0105cach spadk\u00f3w Ma\u0142gorzata Kidawa-B\u0142o\u0144ska wyra\u017anie zyskuje zaufanie Polak\u00f3w, kolejne punkty zdobywa te\u017c W\u0142adys\u0142aw Kosiniak-Kamysz. Lider PSL dogania premiera Mateusza Morawieckiego i stoj\u0105cego na czele rankingu prezydenta Andrzeja Dud\u0119 \u2013 wynika z sonda\u017cu IBRiS przeprowadzonego dla Onetu.", "meta_lang": "pl", "meta_favicon": "https://ocdn.eu/wiadomosciucs/favicons/favicon-16x16.png", "meta_data": {"viewport": "width=device-width, initial-scale=1.0, maximum-scale=1.0, user-scalable=no", "referrer": "unsafe-url", "DC.Identifier": "d0e60da4-07e5-468d-a195-d4c032a9d319", "pkg-uuid": "d0e60da4-07e5-468d-a195-d4c032a9d319", "detailType": "article", "serviceUuid": "b177a2c9-166f-4113-9b28-185bbe554807", "robots": "max-image-preview:large", "description": "Po kilku miesi\u0105cach spadk\u00f3w Ma\u0142gorzata Kidawa-B\u0142o\u0144ska wyra\u017anie zyskuje zaufanie Polak\u00f3w, kolejne punkty zdobywa te\u017c W\u0142adys\u0142aw Kosiniak-Kamysz. Lider PSL dogania premiera Mateusza Morawieckiego i stoj\u0105cego na czele rankingu prezydenta Andrzeja Dud\u0119 \u2013 wynika z sonda\u017cu IBRiS przeprowadzonego dla Onetu.", "og": {"title": "Ranking zaufania do polityk\u00f3w. Kidawa-B\u0142o\u0144ska mocno w g\u00f3r\u0119, Kosiniak-Kamysz na podium", "description": "Po kilku miesi\u0105cach spadk\u00f3w Ma\u0142gorzata Kidawa-B\u0142o\u0144ska wyra\u017anie zyskuje zaufanie Polak\u00f3w, kolejne punkty zdobywa te\u017c W\u0142adys\u0142aw Kosiniak-Kamysz. Lider PSL dogania premiera Mateusza Morawieckiego i stoj\u0105cego na czele rankingu prezydenta Andrzeja Dud\u0119 \u2013 wynika z sonda\u017cu IBRiS przeprowadzonego dla Onetu.", "image": {"identifier": "https://ocdn.eu/pulscms-transforms/1/TTQk9kpTURBXy85MjU2ZTI5ZDc5YmY4NDVkMTc1ZjhkMDU2ODY1MTJhMy5wbmeTlQMAA80JYM0FR5MJpjNiNTQ4MQaTBc0EsM0Cdt4AAaEwAQ/m-kidawa-blonska-w-kosiniak-kamysz.jpg", "width": 1200, "height": 630, "type": "image/png"}, "url": "https://wiadomosci.onet.pl/tylko-w-onecie/sondaz-ibris-dla-onetu-politycy-ktorym-ufaja-polacy/0jnmrye", "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-03-11 14:00:00+0100"}, "fb": {"app_id": 226508470737473}, "twitter": {"card": "summary_large_image", "description": "Po kilku miesi\u0105cach spadk\u00f3w Ma\u0142gorzata Kidawa-B\u0142o\u0144ska wyra\u017anie zyskuje zaufanie Polak\u00f3w, kolejne punkty zdobywa te\u017c W\u0142adys\u0142aw Kosiniak-Kamysz. Lider PSL dogania premiera Mateusza Morawieckiego i stoj\u0105cego na czele rankingu prezydenta Andrzeja Dud\u0119 \u2013 wynika z sonda\u017cu IBRiS przeprowadzonego dla Onetu.", "title": "Ranking zaufania do polityk\u00f3w. Kidawa-B\u0142o\u0144ska mocno w g\u00f3r\u0119, Kosiniak-Kamysz na podium", "site": "OnetWiadomosci", "image": "https://ocdn.eu/pulscms-transforms/1/NyMktkpTURBXy85MjU2ZTI5ZDc5YmY4NDVkMTc1ZjhkMDU2ODY1MTJhMy5wbmeSlQMAA80JYM0FR5MFzQSwzQJY"}}, "canonical_link": "https://wiadomosci.onet.pl/tylko-w-onecie/sondaz-ibris-dla-onetu-politycy-ktorym-ufaja-polacy/0jnmrye"}