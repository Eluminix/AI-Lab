{"source_url": "https://www.bsnews.it", "url": "https://www.bsnews.it/2020/02/28/coronavirus-punto-650-positivi-in-italia-17-morti-e-45-gia-guariti/", "title": "\ud83d\udd34 Coronavirus, il punto: 650 positivi in Italia, 17 morti e 45 gi\u00e0 guariti", "top_image": "https://bsnews.it/wp-content/uploads/2020/01/mouth-guard-4791772_1280.jpg", "meta_img": "https://bsnews.it/wp-content/uploads/2020/01/mouth-guard-4791772_1280.jpg", "images": ["https://www.bsnews.it/wp-content/themes/edi3_child/assets/img/arrow-right-solid.svg", "https://bsnews.it/wp-content/uploads/2020/01/mouth-guard-4791772_1280.jpg", "https://www.bsnews.it/wp-content/uploads/2024/10/menu-mob-ultime-news.jpg", "https://www.bsnews.it/wp-content/uploads/2024/04/logo-edinet.png", "https://bsnews.it/wp-content/uploads/2024/10/BS-news-white-space.jpg", "https://secure.gravatar.com/avatar/7861bd0b50f9cc0410f6e79d39e801af3eda407097652355f5ae678b11ff0516?s=96&d=mm&r=g", "https://bsnews.it/wp-content/uploads/2024/04/BS-news-logo-white.png", "https://www.bsnews.it/wp-content/uploads/2024/10/menu-mob-bstv.jpg", "https://www.bsnews.it/wp-content/uploads/2024/10/Screenshot-2024-10-12-alle-5.09.28\u202fPM-1.png"], "movies": [], "text": "Benessere e salute\n\nIl Coronavirus non \u00e8 un\u2019emergenza e la situazione \u00e8 sotto controllo. A evidenziarlo sono anche i dati ufficiali che stanno arrivando sul contagio dalle fonti sanitarie ufficiali e, in particolare, dal commissario straordinario per l\u2019emergenza Angelo Borrelli.\n\nIn Italia i casi accertati di Covid-19 erano \u2013 a ieri \u2013 639 (oggi aggiornati a 650), a fronte di circa 12mila tamponi effettuati (i numeri sono ovviamente in aggiornamento continuo). Il numero dei contagiati, va precisato, \u00e8 certamente molo maggiore, ma nella maggioranza dei casi il virus d\u00e0 sintomi leggerissimi o sovrapponibili a quelli di una normale influenza.\n\nI morti per Coronavirus in Italia erano 17, tutti anziani e/o con gravi patologie pregresse: il tasso di mortalit\u00e0 \u00e8 dunque attorno al 2,5%, minore di quello cinese, ma si riduce notevolmente se si considerano i casi asintomatici o lievi non accertati. Mentre le persone in condizioni gravi (cio\u00e8 ricoverate in terapia intensiva) sarebbero 56, a cui si sommano 248 ricoverati in condizioni che non destano preoccupazione. Gli altri hanno sintomi pi\u00f9 leggeri e si stanno curando a casa. Quelli gi\u00e0 guariti, invece, sono 45.\n\nPer quanto riguarda, invece, la distribuzione geografica, in Lombardia sono 403 i contagiati (di cui 40 dimessi e 14 morti); 111 in Veneto (2 morti), 97 in Emilia Romagna (un morto), 19 in Liguria, 4 in Sicilia (2 guariti), 3 in Lazio (tutti guariti), Campania e Marche, 2 in Toscana e Piemonte, 1 in Alto Adige, Abruzzo e Puglia.\n\nNella provincia di Brescia, infine, i positivi al Coronavirus ricoverati all\u2019ospedale Civile \u2013 stando ai dati diffusi ieri dalla Regione \u2013 sono 10: di questi la met\u00e0 sono bresciani (tre su cinque sono medici) e nessuno di loro sarebbe in condizioni gravi.\n\nNOTIZIE IMPORTANTI SUL CORONAVIRUS\n\nINFORMAZIONI UTILI SUL CORONAVIRUS\n\nMUSEI, CINEMA E SCUOLE CHIUSE: ECCO L\u2019ORDINANZA\n\n112 IN DIFFICOLTA\u2019: NON CHIAMATE PER CHIEDERE INFORMAZIONI\n\nCORONAVIRUS, LA REGIONE: NON PRENDETE D\u2019ASSALTO I SUPERMERCATI\n\nCORONAVIRUS: LE NOTIZIE VERE E FALSE SUI CASI BRESCIANI\n\nCORONAVIRUS: I SERVIZI CON LIMITAZIONI E SENZA LIMITAZIONI AL CIVILE\n\nCORONAVIRUS: CANI E GATTI NON LO TRASMETTONO ALL\u2019UOMO\n\nTUTTE LE NOTIZIE SUL CORONAVIRUS\n\nQUI TUTTE LE NOTIZIE PUBBLICATE DA BSNEWS.IT SUL CORONAVIRUS", "keywords": [], "meta_keywords": [""], "tags": ["vaccini", "cani", "ospedali", "scuola", "nomine", "salute", "bambini", "#DaBsNews", "italpress", "minorenni", "farmacie", "QUI TUTTE LE NOTIZIE PUBBLICATE DA BSNEWS.IT SUL CORONAVIRUS", "#Eventi", "turismo", "lago di Garda", "polizia provinciale", "eventi", "Rocco Vergani", "informazione di servizio", "#IlCasodiCarol", "coronavirus"], "authors": ["Redazione Bsnews.It"], "publish_date": "Fri Feb 28 00:00:00 2020", "summary": "", "article_html": "", "meta_description": "Il Coronavirus non \u00e8 un'emergenza e la situazione \u00e8 sotto controllo. A evidenziarlo sono anche i dati ufficiali che stanno arrivando sul contagio dalle", "meta_lang": "it", "meta_favicon": "/wp-content/themes/edi3_child/assets/img/favicons/2apple-touch-icon.png", "meta_data": {"viewport": "width=device-width,initial-scale=1", "robots": "index, follow, max-image-preview:large, max-snippet:-1, max-video-preview:-1", "description": "Il Coronavirus non \u00e8 un'emergenza e la situazione \u00e8 sotto controllo. A evidenziarlo sono anche i dati ufficiali che stanno arrivando sul contagio dalle", "og": {"locale": "it_IT", "type": "article", "title": "\ud83d\udd34 Coronavirus, il punto: 650 positivi in Italia, 17 morti e 45 gi\u00e0 guariti", "description": "Il Coronavirus non \u00e8 un'emergenza e la situazione \u00e8 sotto controllo. A evidenziarlo sono anche i dati ufficiali che stanno arrivando sul contagio dalle", "url": "https://bsnews.it/2020/02/28/coronavirus-punto-650-positivi-in-italia-17-morti-e-45-gia-guariti/", "site_name": "bsnews.it", "image": {"identifier": "https://bsnews.it/wp-content/uploads/2020/01/mouth-guard-4791772_1280.jpg", "width": 1280, "height": 853, "type": "image/jpeg"}}, "article": {"publisher": "https://www.facebook.com/www.bsnews.it/", "published_time": "2020-02-28T10:55:24+00:00", "modified_time": "2020-02-29T06:54:55+00:00"}, "image_thumb_src": "https://bsnews.it/wp-content/uploads/2020/01/mouth-guard-4791772_1280.jpg", "thumb": "https://bsnews.it/wp-content/uploads/2020/01/mouth-guard-4791772_1280.jpg", "twitter": {"image": "https://bsnews.it/wp-content/uploads/2020/01/mouth-guard-4791772_1280.jpg", "card": "summary_large_image", "label1": "Scritto da", "data1": "Redazione BsNews.it", "label2": "Tempo di lettura stimato", "data2": "2 minuti"}, "author": "Redazione BsNews.it", "msvalidate.01": "wAInCtaaUIXdtqQHbql27E4l6Es", "msapplication-TileColor": "#C31925", "theme-color": "#C31925", "msapplication-TileImage": "https://bsnews.it/wp-content/themes/edi3_child/assets/img/favicons/android-chrome-512x512.png"}, "canonical_link": "https://bsnews.it/2020/02/28/coronavirus-punto-650-positivi-in-italia-17-morti-e-45-gia-guariti/"}