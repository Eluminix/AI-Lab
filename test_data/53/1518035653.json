{"source_url": "https://www.ilgiornale.it", "url": "https://www.ilgiornale.it/news/mondo/trump-fa-causa-citt-santuario-che-accolgono-clandestini-1824992.html", "title": "Trump fa causa alle citt\u00e0 \"santuario\" che accolgono clandestini", "top_image": "https://img.ilgcdn.com/sites/default/files/styles/social/public/foto/2019/10/02/1570008269-donald-trump-e-procuratore-speciale-william-barr.jpg?_=1570008269", "meta_img": "https://img.ilgcdn.com/sites/default/files/styles/social/public/foto/2019/10/02/1570008269-donald-trump-e-procuratore-speciale-william-barr.jpg?_=1570008269", "images": ["https://img.ilgcdn.com/sites/default/files/styles/lg/public/videos/thumbnails/1478878/thumbnail-1478878_0003.jpg?_=1747408929", "https://img.ilgcdn.com/sites/default/files/styles/md/public/foto/2025/05/15/1747300991-serie-1963-1964-spareggio-bologna-inter.jpg?_=1747300991", "https://img.ilgcdn.com/sites/default/files/styles/lg/public/videos/thumbnails/1478752/thumbnail-1478752_0001.jpg?_=1747395049", "https://www.ilgiornale.it/images/avatar-default.png?_cb=20210820-01", "https://img.ilgcdn.com/sites/default/files/styles/md/public/foto/2025/05/16/1747421869-ok-podio-17-maggio-25.jpg?_=1747421869", "https://www.ilgiornale.it/images/logo-slim.svg?_=20250514-01-037", "https://img.ilgcdn.com/sites/default/files/styles/lg/public/videos/thumbnails/1478531/thumbnail-1478531_0001.jpg?_=1747341493", "https://sb.scorecardresearch.com/p?c1=2&c2=34027069&cv=4.4.0&cj=1", "https://img.ilgcdn.com/sites/default/files/styles/md/public/foto/2025/04/22/1745329170-yoo-young-chul.jpg?_=1745329170", "https://img.ilgcdn.com/sites/default/files/styles/xl/public/foto/2019/10/02/1570008269-donald-trump-e-procuratore-speciale-william-barr.jpg?_=1570008269", "https://img.ilgcdn.com/sites/default/files/styles/social/public/foto/2019/10/02/1570008269-donald-trump-e-procuratore-speciale-william-barr.jpg?_=1570008269", "https://mediasetitalia01.wt-eu02.net/769396664005295/wt.pl?p=328,0", "https://img.ilgcdn.com/sites/default/files/styles/lg/public/videos/thumbnails/1478970/thumbnail-1478970_0001.jpg?_=1747419484", "https://img.ilgcdn.com/sites/default/files/styles/lg/public/videos/thumbnails/1478656/thumbnail-1478656_0003.jpg?_=1747382410", "https://img.ilgcdn.com/sites/default/files/styles/lg/public/videos/thumbnails/1478893/thumbnail-1478893_0002.jpg?_=1747411755", "https://img.ilgcdn.com/sites/default/files/styles/md/public/foto/2025/05/15/1747303289-ftg-ipa16675.jpg?_=1747303289", "https://img.ilgcdn.com/sites/default/files/styles/lg/public/videos/thumbnails/1478852/thumbnail-1478852_0003.jpg?_=1747407731", "https://img.ilgcdn.com/sites/default/files/styles/lg/public/videos/thumbnails/1478939/thumbnail-1478939_0002.jpg?_=1747416245"], "movies": [], "text": "Nuove offensiva dell'amministrazione Trump contro le cosiddette sanctuary cities, le citt\u00e0 \"santuario\" che offrono rifugio a migranti senza documenti, nel tentativo di costringerle a cooperare al giro di vite sull'immigrazione. Il Dipartimento di Giustizia, riferisce il Washington Times, ha intentato una serie di cause legali nello stato di Washington e nel New Jersey nel tentativo di forzare la cooperazione di queste comunit\u00e0 con le autorit\u00e0 federali. Il procuratore generale William Barr, parlando a una conferenza dell'Associazione nazionale degli sceriffi, ha anche annunciato che il Dipartimento di Giustizia sta rivedendo le azioni di \" alcuni \" pubblici ministeri locali, accusandoli di aver protetto gli immigrati irregolari nel tentativo di scongiurare una loro deportazione.\n\nL'offensiva dell'amministrazione Trump\n\n\" Nel perseguire le loro ambizioni personali e le nozioni sbagliate di uguaglianza di giustizia, questi procuratori distrettuali stanno sistematicamente violando lo stato di diritto \", ha affermato Barr. L'azione contro i pubblici ministeri pone il procuratore generale Barr, il capo delle forze dell'ordine della nazione, su una potenziale rotta di collisione con una serie di procuratori eletti che hanno resistito attivamente alle politiche di controllo dell'immigrazione dell'amministrazione Trump. L'attorney general conferma l'offensiva contro le citt\u00e0 santuario: \" Oggi c'\u00e8 una significativa escalation da parte del governo federale nell'affrontare la resistenza delle citt\u00e0 del santuario \", ha dichiarato Barr. \" Prenderemo in considerazione la possibilit\u00e0 di agire contro qualsiasi giurisdizione, o qualsiasi politico, che illegalmente ostacola l'applicazione federale della legge sull'immigrazione\" .\n\nIl Dipartimento di Giustizia, spiega Usa Today, ha citato in giudizio il New Jersey per una legge che impedisce agli agenti delle forze dell'ordine statali e locali di condividere informazioni con gli agenti dell'immigrazione, tranne quando c'\u00e8 un mandato o un ordine del tribunale. La legge statale impedisce agli agenti di polizia di fornire informazioni all'Immigration and Customs Enforcement, con annesse tutta una serie di restrizioni. Il dipartimento ha anche citato in giudizio la Contea di King nello stato di Washington per un ordine esecutivo che impedisce agli agenti federali dell'Ice di utilizzare l'aeroporto internazionale di King County per espellere immigrati privi di documenti o trasportare detenuti immigrati.\n\nCosa sono le citt\u00e0 santuario\n\nPi\u00f9 di 300 giurisdizioni negli Stati Uniti sono considerate in qualche modo \"santuari\" dell'immigrazione. E non sono solo citt\u00e0. Almeno otto stati - dal New Jersey all'Illinois alla California - sono considerati stati santuari, secondo un'analisi del Center for Immigration Studies. Si tratta di citt\u00e0 e di comunit\u00e0 che tengono orgogliosamente aperte le porte agli stranieri irregolari sul territorio. Tra le citt\u00e0 pi\u00f9 importanti troviamo New York, San Francisco, Chicago, Seattle, ma anche Detroit, Dallas e Tampa. In queste realt\u00e0, gli immigrati irregolari privi di documenti non vengono segnalati alle autorit\u00e0.\n\nNon daremo al Dipartimento del governo le liste degli irregolari di New York. Non deporteremo coloro che rispettano la legge\n\nnon separeremo le famiglie\n\nIn prima fila nella difesa dei migranti irregolari c\u2019\u00e8 il sindaco di New York, il democraticoche all\u2019indomani dell\u2019elezione di Donald Trump ha dichiarato: \u201c\u201d e, soprattutto, \u201c\u201d. Ora per\u00f2 l'amministrazione Trump sembra fare sul serio contro la \"resistenza\" pro-migranti irregolari.", "keywords": [], "meta_keywords": [""], "tags": ["William Barr", "Donald Trump", "immigrazione", "Stati Uniti d'America"], "authors": ["Vittorio Feltri", "Francesco Giubilei", "Francesca Galici", "Adalberto Signore", "Redazione Web", "Luca Fazzo", "Michele Vanossi", "Roberto Vivaldelli", "Michel Dess\u00ec", "Andrea Indini"], "publish_date": "Tue Feb 11 10:57:06 2020", "summary": "", "article_html": "", "meta_description": "Il Dipartimento di Giustizia ha presentato cause contro le comunit\u00e0 santuario che offrono rifugio a migranti senza documenti. Barr: \"Agiremo contro chi ostacola le leggi federali sull'immigrazione\"", "meta_lang": "it", "meta_favicon": "/favicon.svg", "meta_data": {"viewport": "width=device-width, initial-scale=1.0", "robots": "index, max-snippet:-1, max-image-preview:large, max-video-preview:-1", "description": "Il Dipartimento di Giustizia ha presentato cause contro le comunit\u00e0 santuario che offrono rifugio a migranti senza documenti. Barr: \"Agiremo contro chi ostacola le leggi federali sull'immigrazione\"", "format-detection": "telephone=no", "og": {"type": "article", "locale": "it_IT", "url": "https://www.ilgiornale.it/news/mondo/trump-fa-causa-citt-santuario-che-accolgono-clandestini-1824992.html", "title": "Trump fa causa alle citt\u00e0 \"santuario\" che accolgono clandestini", "description": "Il Dipartimento di Giustizia ha presentato cause contro le comunit\u00e0 santuario che offrono rifugio a migranti senza documenti. Barr: \"Agiremo contro chi ostacola le leggi federali sull'immigrazione\"", "site_name": "ilGiornale.it", "image": {"identifier": "https://img.ilgcdn.com/sites/default/files/styles/social/public/foto/2019/10/02/1570008269-donald-trump-e-procuratore-speciale-william-barr.jpg?_=1570008269", "width": 1200, "height": 900}}, "article": {"publisher": "https://www.facebook.com/ilGiornale", "published_time": "2020-02-11T10:57:06.0000000Z", "modified_time": "2024-11-14T10:55:02.0000000Z", "section": "Mondo", "tag": "Stati Uniti D'america"}, "twitter": {"card": "summary_large_image", "site": "@ilgiornale", "title": "Trump fa causa alle citt\u00e0 \"santuario\" che accolgono clandestini", "description": "Il Dipartimento di Giustizia ha presentato cause contro le comunit\u00e0 santuario che offrono rifugio a migranti senza documenti. Barr: \"Agiremo contro chi ostacola le leggi federali sull'immigrazione\"", "image": "https://img.ilgcdn.com/sites/default/files/styles/social/public/foto/2019/10/02/1570008269-donald-trump-e-procuratore-speciale-william-barr.jpg?_=1570008269"}}, "canonical_link": "https://www.ilgiornale.it/news/mondo/trump-fa-causa-citt-santuario-che-accolgono-clandestini-1824992.html"}