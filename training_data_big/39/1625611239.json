{"source_url": "https://kobieta.wp.pl", "url": "https://kobieta.wp.pl/maddie-mccann-uznana-za-martwa-przypominamy-okolicznosci-zaginiecia-3-latki-6517876947012288a", "title": "Madeleine McCann uznana za martw\u0105. Zagini\u0119ciem 3-latki \u017cy\u0142 ca\u0142y \u015bwiat", "top_image": "https://v.wpimg.pl/ZDk4OGQ0dSUKVjl0fkt4MEkObS44EnZmHhZ1ZX4BanBZTGAhOFw_Ng5EIGk2Qi80CkM_aSFcdSUbXWAxYB8-LRhEIyYoHz8pCVEraDBSPnxfAH4hfAE5IlsZeyM1B3d8XA0tamQAOCBSDHcjZQM7fUlJ", "meta_img": "https://v.wpimg.pl/ZDk4OGQ0dSUKVjl0fkt4MEkObS44EnZmHhZ1ZX4BanBZTGAhOFw_Ng5EIGk2Qi80CkM_aSFcdSUbXWAxYB8-LRhEIyYoHz8pCVEraDBSPnxfAH4hfAE5IlsZeyM1B3d8XA0tamQAOCBSDHcjZQM7fUlJ", "images": ["https://v.wpimg.pl/M2IzODYyYlMoGDl3dgJvRmtAbS0wW2EQPFh1ZnZKeAIxVSktNRw_VzkVYSMrDD1TPgphNDVWLEIgVTl1dh0kQTkWLj12HCBQLB5gdGodLAEoSnZpb0x-VGROfXY8VCxULxxicmlJKwErSXdya0ssEDQ", "https://v.wpimg.pl/Y2IzMjdhdlMoGDtZSxN7RmtAbwMNSnUQPFh3SEtZawp5AmIMDQQ8QCwKIkQDGixCKA09RBQEdlM5E2IcVUc9WzoKIQsdRzxfKx8pRVxQOgpwHHVdSVA_Ay1XeVgGW3RTfB56R1VcalErSX9dBV49VmsH", "https://v.wpimg.pl/NjY2MzRlYQs4UDtJfRdsHnsIbxM7TmJILBB3WH1fe1ohHSsTPgk8DyldYx0gGT4LLkJjCj5DLxowHTtLfQgnGSleLAN9CSMIPFZiSWJUf1I6BS5XZwosDnQGK0hrQS8IYVRgT2dfelxvBH5ON1ktSCQ", "https://v.wpimg.pl/NjlkOTAxYQsNCTlnbgNsHk5RbT0oWmJIGUl1dm5Lf14UWnhibh4nBgkZKiQuVikYGRsuIzFWPgZDCj89bg5_RQgCPCQtGTdFCQYtMSVXKloNWisweE9jWFpdeXl1GXoJQQoqYCJVew5eWHltJUF-W1wJbSk", "https://v.wpimg.pl/ODhkNDNhYCUJCTh3YRNtMEpRbC0nSmNmHUl0ZmFZe31eE390elpgIgEHKzYrGCBqDxk7NC8fP2oYB2ElPgFgMllEKi09GCMlEUQrKSwNK2sJCSp8elx-IkVaLSJ-RXsgDFxjfHlRLWldWywgd1B3IFxYL31sFQ", "https://v.wpimg.pl/ZDk4OGQ0dSUKVjl0fkt4MEkObS44EnZmHhZ1ZX4BanBZTGAhOFw_Ng5EIGk2Qi80CkM_aSFcdSUbXWAxYB8-LRhEIyYoHz8pCVEraDBSPnxfAH4hfAE5IlsZeyM1B3d8XA0tamQAOCBSDHcjZQM7fUlJ", "https://v.wpimg.pl/NzUyNmZjYRs0GzhedRFsDndDbAQzSGJYIFt0T3VZe0otVigENg88HyUWYAooHz4bIglgHTZFLwo8VjhcdQ4nCSUVLxR1DyMYMB1hWT8Idk0xHChAYwt7GHhNLws5Ry9DNE1jDm0OKE1gS3gLOVorWCg", "https://v.wpimg.pl/ZXJfd3AudTkrBBIAbg54LGhcRlAxHQUrPgJGH2MAeGJoSQ1eIBI_K2UHAEVuBTY5KQMMXC0RPyoVERQdMgM9ejc", "https://v.wpimg.pl/YjgxODMxdgsGGjl3YgN7HkVCbS0kWnVIElp1ZmJLaF4fSXhyYh4wBgIKKjQiVj4YEgguMz1WKQZIGT8tYg5oRQMRPDQhGSBFAhUtISlXbgsFSykieUt0UlVLd2l5T29cSkEpc3RVYVxRQS18fEBqW1RAbTk", "https://v.wpimg.pl/NzdmNzIxYRsFDzhJZgNsDkZXbBMgWmJYEU90WGZLf04cXHlMZh4nFgEfKwomVikIER0vDTlWPhZLDD4TZg5_VQAEPQolGTdVAQAsHy1Xdk5RVC9Oex5jGVdYLVd9SXYZSVV9SH5VeR9QD3lNL098S11dbAc", "https://v.wpimg.pl/NTMxOGVhYTUsGjl0eRNsIG9CbS4_SmJ2OFp1ZXlbe2Q1VykuOg08MT0XYSAkHT41OghhNzpHLyQkVzl2eQwnJz0ULj55DSM2KBxgfm8JeGQrQX1qNFp-Y2BMfXYyRS81ekFiJGReK2F-SXciN14qdjA", "https://v.wpimg.pl/OWFiZTlkYDYnCyxnQxBtI2RTeD0FSWN1M0tgdkNYemc-Rjw9AA49MjYGdDMeHj82MRl0JABELicvRixlQw8mJDYFOy1DDiI1Iw11Zl9edmJ-Wmt5X197M2tdP21bRnY0fgh3ZVRYd24nCz9tCFJ9dTs", "https://v.wpimg.pl/YjY4ZDI0dgs4Vix3Zkt7HnsOeC0gEnVILBZgZmYDbFohGzwtJVUrDylbdCM7RSkLLkR0NCUfOBowGyx1ZlQwGSlYOz1mVTQIPFB1dnoFaww6BD9pLwFsXnQAYnR8HThbOFV3dC0BaghvDD52fVRgSCQ", "https://v.wpimg.pl/Y2Fubi5qdlMnFxRaGgp7RmRPQABcU3UQM1dYSxpAawp2DU0NGwYpWysSTBlZXmgCckJSWwZHbgVrWFVeBURoBnNHTQRUFTxeIxwMDBgcOlEnGwxHXwE-EDs", "https://v.wpimg.pl/OWVhMjY3YDY3CjtZdkhtI3RSbwMwEWN1I0p3SHYAfmMuWXpcdlUmOzMaKBo2HSglIxgsHSkdPzt5CT0DdkV-eDIBPho1UjZ4MwUvDz0ce2I3CyxZagpiNWVbKEdtBH5ue1B7DD0efDVjDHQPOAF5YDJcbxc", "https://v.wpimg.pl/NWY2ZDdhYTY4UCx3SxNsI3sIeC0NSmJ1LBBgZktbf2MhA21ySw4nOzxAPzQLRiklLEI7MxRGPjt2UyotSx5_eD1bKTQICTd4PF84IQBHdzU7AWtyBg1jMWwFbWlQWSg2dFM-J1dFLGJvV28iUgx5NjgEeDk", "https://v.wpimg.pl/MmIwOWQ3YgwoFTlkfkhvGWtNbT44EWFPPFV1dX4AeF0xWCk-PVY_CDkYYTAjRj0MPgdhJz0cLB0gWDlmflckHjkbLi5-ViAPLBNgYjVXeQh4T396YQV5WmRDK2QyHnVafBViMmJXf18rR3YzZgt7TzQ", "https://v.wpimg.pl/MTAyZTk1YjUgGyxnREpvIGNDeD0CE2F2NFtgdkQCeGQ5Vjw9B1Q_MTEWdDMZRD01Ngl0JAceLCQoVixlRFUkJzEVOy1EVCA2JB11ZlkGfDB0SmN5Wwh7Z2xNPmNSHC9geUh3Y10GeWVxSz9tXggodjw", "https://v.wpimg.pl/MjY4ODFiYgs4Vjl3aRJvHnsObS0vS2FILBZ1ZmlafF4hBXhyaQ8kBjxGKjQpRyoYLEQuMzZHPQZ2VT8taR98RT1dPDQqCDRFPFktISJGelhsUXd8cFxgXjxQfmlyXXRYdA14JSVELFg9Vn1yflF8CD8DbTk", "https://v.wpimg.pl/MDU5ZTk0YiU0VyxnREtvMHcPeD0CEmFmIBdgdkQDeHQtGjw9B1U_ISVadDMZRT0lIkV0JAcfLDQ8GixlRFQkNyVZOy1EVSAmMFF1bF0CfiIwV2p5DlR0c3gBOWZcHXRyNAx3MAlRfHRgDD9tXwArZig", "https://v.wpimg.pl/MzRiMWVjYhszCztkeRFvDnBTbz4_SGFYJ0t3dXlZeEoqRis-Og8_HyIGYzAkHz0bJRljJzpFLAo7RjtmeQ4kCSIFLC55DyAYNw1iMmNaKE5hXCt6Nw95HH9ddTJjRy9NYFtgMWFdK0lmC3wyNQ5-WC8", "https://v.wpimg.pl/NzQ2OWFmYRswUDlkaRZsDnMIbT4vT2JYJBB1dWlee0opHSk-Kgg8HyFdYTA0GD4bJkJhJypCLwo4HTlmaQknCSFeLi5pCCMYNFZgYSUIeE9nAnd6f1V6HHwGK2Z-QHdOYgZiY3Bbe01lBHY2IAstWCw", "https://v.wpimg.pl/YzRlMmE1dhszDjteakp7DnBWbwQsE3VYJ053T2oCbEoqQysEKVQrHyIDYwo3RCkbJRxjHSkeOAo7QztcalUwCSIALBRqVDQYNwhiWycEbE9jXC9AfQk6Hn9YKVojHDtMNw1gXn1XbxlmCX8McAg6WC8"], "movies": [], "text": "Maddie McCann by\u0142a najstarsz\u0105 c\u00f3rk\u0105 pary lekarzy. Zagin\u0119\u0142a 3 maja 2007 w Portugalii, gdzie sp\u0119dza\u0142a wakacje ze swoimi rodzicami w kurorcie Praia da Luz. Wieczorem rodzice po\u0142o\u017cyli dzieci spa\u0107 i wyszli na kolacj\u0119 do pobliskiej restauracji. Gdy wr\u00f3cili do domu o godzinie 22, odkryli, \u017ce 3-latki nie by\u0142o w pokoju, a jedno z okien w apartamencie by\u0142o otwarte.\n\nZagini\u0119cie Madeleine McCann\n\nZagini\u0119ciem 3-latki \u017cy\u0142 ca\u0142y \u015bwiat, a spraw\u0119 okrzykni\u0119to \"jedn\u0105 z najbardziej tajemniczych w XXI\". Przez ostatnie 13 lat \u015bledczy weryfikowali wszystkie mo\u017cliwe teorii dotycz\u0105ce zagini\u0119cia dziecka. Na pocz\u0105tku podejrzewali, \u017ce zosta\u0142a zabita przez w\u0142amywaczy, a z czasem ich podejrzenia spad\u0142y na rodzic\u00f3w. Nie znale\u017ali jednak na to \u017cadnych dowod\u00f3w.\n\nDetektyw wynaj\u0119ty do badania sprawy, Kevin Halligen, by\u0142 nazywany przez znajomych \"sekretnym szpiegiem w stylu Jamesa Bonda\". McCannonowie nie byli jednak zadowoleni z jego us\u0142ug. Detektyw obieca\u0142 im dostarczy\u0107 wyci\u0105gi rozm\u00f3w telefonicznych oraz zdj\u0119cia satelitarne z nocy, w kt\u00f3rej zagin\u0119\u0142a dziewczynka. Niestety, wkr\u00f3tce okaza\u0142o si\u0119, \u017ce fotografie satelitarne by\u0142y najpewniej zdj\u0119ciami \u015bci\u0105gni\u0119tymi z Google Earth\n\nHistoria Madeleine McCann od\u017cy\u0142a tu\u017c po emisji serialu dokumentalnego Netflixa po\u015bwi\u0119conego zagini\u0119ciu dziewczynki. Rodzice Maddie odm\u00f3wili jednak jego tw\u00f3rcom rozmowy.\n\nNiedawno w sprawie zagini\u0119cia dziewczynki pojawi\u0142y si\u0119 nowe fakty. \u015aledczy znale\u017ali dowody na to, \u017ce porywaczem m\u00f3g\u0142 by\u0107 43-letni Niemiec, kt\u00f3ry w latach 1995-2007 mieszka\u0142 w tym samym kurorcie, w kt\u00f3rym zatrzymali si\u0119 pa\u0144stwo McCann. M\u0119\u017cczyzna odbywa obecnie kar\u0119 w wi\u0119zieniu za liczne przest\u0119pstwa na tle seksualnym. Zdaniem niemieckiej prokuratury dziewczynka nie \u017cyje.", "keywords": [], "meta_keywords": [""], "tags": ["tle seksualnym", "Sukienki", "Przepisy na grilla"], "authors": ["Grupa Wirtualna Polska", "Natalia Wi\u0119ckowska", "Dominika Paj\u0105k", "Aleksandra Zaprutko-Janicka", "Aleksandra Lewandowska", "Agnieszka Wo\u017aniak", "Paulina \u017bmudzi\u0144ska"], "publish_date": "Thu Jun  4 14:52:00 2020", "summary": "", "article_html": "", "meta_description": "Madeleine McCann znikn\u0119\u0142a w pokoju hotelowego w Portugalii w 2007 roku, a \u015bledztwo, kt\u00f3re kosztowa\u0142o ponad 20 mln dolar\u00f3w, przez d\u0142ugi okres sta\u0142o w miejscu. Przypominamy, w jakich okoliczno\u015bciach zagin\u0119\u0142a...", "meta_lang": "pl", "meta_favicon": "/staticfiles/icons/icon.png", "meta_data": {"viewport": "width=device-width, initial-scale=1", "logo": "/staticfiles/logo.png", "gaf": "bkvlgyrk", "description": "Madeleine McCann znikn\u0119\u0142a w pokoju hotelowego w Portugalii w 2007 roku, a \u015bledztwo, kt\u00f3re kosztowa\u0142o ponad 20 mln dolar\u00f3w, przez d\u0142ugi okres sta\u0142o w miejscu. Przypominamy, w jakich okoliczno\u015bciach zagin\u0119\u0142a...", "author": "Grupa Wirtualna Polska", "robots": "max-image-preview:large", "og": {"type": "article", "title": "Madeleine McCann uznana za martw\u0105. Zagini\u0119ciem 3-latki \u017cy\u0142 ca\u0142y \u015bwiat", "description": "Madeleine McCann znikn\u0119\u0142a w pokoju hotelowego w Portugalii w 2007 roku, a \u015bledztwo, kt\u00f3re kosztowa\u0142o ponad 20 mln dolar\u00f3w, przez d\u0142ugi okres sta\u0142o w miejscu. Przypominamy, w jakich okoliczno\u015bciach zagin\u0119\u0142a...", "url": "https://kobieta.wp.pl/maddie-mccann-uznana-za-martwa-przypominamy-okolicznosci-zaginiecia-3-latki-6517876947012288a", "site_name": "WP Kobieta", "locale": "pl_PL", "article": {"tag": "maddie mccann"}, "image": "https://v.wpimg.pl/ZDk4OGQ0dSUKVjl0fkt4MEkObS44EnZmHhZ1ZX4BanBZTGAhOFw_Ng5EIGk2Qi80CkM_aSFcdSUbXWAxYB8-LRhEIyYoHz8pCVEraDBSPnxfAH4hfAE5IlsZeyM1B3d8XA0tamQAOCBSDHcjZQM7fUlJ"}, "article": {"published_time": "2020-06-04T14:52:00.000Z", "modified_time": "2022-03-01T12:22:17.000Z"}, "twitter": {"card": "summary_large_image", "description": "Madeleine McCann znikn\u0119\u0142a w pokoju hotelowego w Portugalii w 2007 roku, a \u015bledztwo, kt\u00f3re kosztowa\u0142o ponad 20 mln dolar\u00f3w, przez d\u0142ugi okres sta\u0142o w miejscu. Przypominamy, w jakich okoliczno\u015bciach zagin\u0119\u0142a...", "image": "https://v.wpimg.pl/ZDk4OGQ0dSUKVjl0fkt4MEkObS44EnZmHhZ1ZX4BanBZTGAhOFw_Ng5EIGk2Qi80CkM_aSFcdSUbXWAxYB8-LRhEIyYoHz8pCVEraDBSPnxfAH4hfAE5IlsZeyM1B3d8XA0tamQAOCBSDHcjZQM7fUlJ"}, "fb": {"app_id": 227957087405158, "pages": 133002276750780}, "breakpoints": "629, 1139, 1365", "content-width": "device-width, 630, 980, 1280", "mobile-web-app-capable": "yes", "apple-mobile-web-app-capable": "yes", "apple-mobile-web-app-status-bar-style": "black-translucent", "theme-color": "var(--color-brand)"}, "canonical_link": "https://kobieta.wp.pl/madeleine-mccann-uznana-za-martwa-zaginieciem-3-latki-zyl-caly-swiat-6517876947012288a"}