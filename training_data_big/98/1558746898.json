{"source_url": "https://www.evrensel.net", "url": "https://www.evrensel.net/haber/400442/saglik-bakani-koca-ve-egitim-bakani-selcuk-ortak-aciklama-yapiyor", "title": "Koronavir\u00fcs salg\u0131n\u0131 nedeniyle uzaktan e\u011fitim 30 Nisan'a kadar uzat\u0131ld\u0131", "top_image": "https://www.evrensel.net/images/840/upload/dosya/158853.jpg", "meta_img": "https://www.evrensel.net/images/840/upload/dosya/158853.jpg", "images": ["https://www.evrensel.net/img/evrensel-logo-dark.png", "https://www.evrensel.net/upload/dosya/166686.jpg", "https://www.evrensel.net/images/330/upload/dosya/199366.jpg", "https://mc.yandex.ru/watch/46172883", "https://www.evrensel.net/images/330/upload/dosya/180625.jpg", "https://www.evrensel.net/images/330/upload/dosya/238226.jpg", "https://www.evrensel.net/images/840/upload/dosya/158853.jpg", "https://www.evrensel.net/images/330/upload/dosya/201115.jpg", "https://www.evrensel.net/images/840/upload/dosya/294095.jpg", "https://www.evrensel.net/upload/dosya/158853.jpg", "https://www.evrensel.net/images/330/upload/dosya/214387.jpg", "https://www.evrensel.net/images/330/upload/dosya/208326.jpg", "https://www.evrensel.net/images/840/upload/dosya/294047.jpg", "https://www.evrensel.net/images/840/upload/dosya/157978.jpg", "https://www.evrensel.net/images/840/upload/dosya/149565.jpg", "https://www.evrensel.net/img/evrensel-logo-light.png", "https://www.evrensel.net/images/840/upload/dosya/294086.jpg"], "movies": [], "text": "Sa\u011fl\u0131k Bakan\u0131 Fahrettin Koca ve E\u011fitim Bakan\u0131 Ziya Sel\u00e7uk, Bilim Kurulu toplant\u0131s\u0131 sonras\u0131 ortak a\u00e7\u0131klama yapt\u0131. E\u011fitim Bakan\u0131 Ziya Sel\u00e7uk uzaktan e\u011fitimin 30 Nisan'a kadar uzat\u0131ld\u0131\u011f\u0131n\u0131 a\u00e7\u0131klad\u0131. Sa\u011fl\u0131k Bakan\u0131 Koca'n\u0131n a\u00e7\u0131klamas\u0131na g\u00f6re ise T\u00fcrkiye genelinde vaka say\u0131s\u0131 1872, yo\u011fun bak\u0131m hasta say\u0131s\u0131 136, ent\u00fcbe hasta say\u0131s\u0131 102, iyile\u015fen ki\u015fi say\u0131s\u0131 26 oldu.\n\n\"\u0130K\u0130 HASTAMIZ TABURCU OLDU\"\n\nFahrettin Koca'n\u0131n a\u00e7\u0131klamas\u0131ndan sat\u0131r ba\u015flar\u0131:\n\n\"Hastal\u0131\u011fa kar\u015f\u0131 elimizde bir koz var; yakalanmamak. Bu hastal\u0131\u011fa kar\u015f\u0131 irade sahibiyiz\u201d\n\n\"Koronavir\u00fcse kar\u015f\u0131 verdi\u011fimiz m\u00fccadelenin ba\u015far\u0131s\u0131 tek tek bireylere ba\u011fl\u0131d\u0131r. Devlet bu m\u00fccadelede yapt\u0131r\u0131m g\u00fcc\u00fc olan bir k\u0131lavuzdur.\"\n\n\"Dikkatli olmal\u0131s\u0131n\u0131z, sosyal hayat\u0131n\u0131z\u0131 asgari d\u00fczeye indirmelisiniz\"\n\n\"Orta ya\u015flardaki vaka say\u0131s\u0131 az de\u011fil. Vir\u00fcs gen\u00e7, ya\u015fl\u0131, orta ya\u015fl\u0131 ayr\u0131m\u0131 yapm\u0131yor.\"\n\n\"Okullar\u0131m\u0131z koronavir\u00fcs sebebiyle tatile girdi \u015feklinde bir kan\u0131 var. Bu yanl\u0131\u015ft\u0131r. \u00c7ocuklar\u0131m\u0131z\u0131n e\u011fitimi devam ediyor\"\n\n\"Okullara verilen ara uzat\u0131lacak\"\n\n\"Ya\u015flar\u0131 60 ve 65 olan iki hastam\u0131z taburcu oldu. Erken d\u00f6nemde m\u00fcdahalenin yap\u0131lmas\u0131 \u00f6nemli\"\n\n\"\u0130nsanlar\u0131n kendi evine, odas\u0131na \u00e7ekilerek kendini izole etmesini, ola\u011fan\u00fcst\u00fc halini kendince uygulamas\u0131n\u0131 son derece \u00f6nemsiyoruz\"\n\n\"Sa\u011fl\u0131k Bakanl\u0131\u011f\u0131 T\u00fcrkiye Geneli Koronavir\u00fcs Tablosu'na g\u00f6re vaka say\u0131s\u0131 1872, yo\u011fun bak\u0131m hasta say\u0131s\u0131 136, ent\u00fcbe hasta say\u0131s\u0131 102, iyile\u015fen ki\u015fi 26.\"\n\n\"83 milyonun test yapt\u0131rmas\u0131 gerekmiyor, d\u00fcnyada herkesin test yapt\u0131rmas\u0131 diye bir uygulama yok.\"\n\n\"Herkes, bu vir\u00fcs\u00fc ta\u015f\u0131yor oldu\u011funu, bunu birilerine bula\u015ft\u0131rabilece\u011fini d\u00fc\u015f\u00fcnerek davranmal\u0131.\"\n\n\"Hi\u00e7bir test \u00fccret kar\u015f\u0131l\u0131\u011f\u0131 yap\u0131ls\u0131n istemiyoruz. Ne bakanl\u0131k ne \u00fcniversiteler herhangi bir \u00fccret almak durumunda de\u011filler.\"\n\n\"(\u00c7in'den yard\u0131m talebiniz oldu mu?) \"B\u00fcy\u00fckel\u00e7i ile g\u00f6r\u00fc\u015ft\u00fc\u011f\u00fcm\u00fczde Bilim Kurulu ile bilim insanlar\u0131n\u0131n kar\u015f\u0131l\u0131kl\u0131 tecr\u00fcbelerini payla\u015fmalar\u0131 konusunu konu\u015ftuk. \u00d6n\u00fcm\u00fczdeki g\u00fcnlerde planlanacakt\u0131r. Ba\u015fka bir talebimiz olmad\u0131. \u00c7in her a\u00e7\u0131dan destek olmak istediklerini belirtti\"\n\n\"(Sahibi oldu\u011fu Medipol Hastanesinde \u00e7al\u0131\u015fanlar\u0131n zorunlu \u00fccretsiz izne \u00e7\u0131kart\u0131ld\u0131\u011f\u0131 sorusu) Ben ili\u015fkiyi kestim. Oradaki \u00e7al\u0131\u015fanlara sorun beni son 1 senedir g\u00f6rm\u00fc\u015fler mi? B\u00f6yle bir s\u00fcre\u00e7te bu m\u00fcmk\u00fcn de\u011fil. L\u00fctfen bunlara inanmayal\u0131m\"\n\n\"(Sa\u011fl\u0131k \u00e7al\u0131\u015fanlar\u0131n\u0131n koruyucu ekipmanlara ula\u015fmas\u0131ndaki sorun) \u00c7al\u0131\u015fanlar\u0131m\u0131z\u0131 malzemesiz b\u0131rakmayaca\u011f\u0131m\u0131za inan\u0131n. N95 maskeyi herkes kullanmamal\u0131\"\n\n\"(\u00c7al\u0131\u015fmak zorunda olanlar var. \u0130\u015fverenlere s\u00f6ylemek istedikleriniz olur mu?) Kamuda d\u00fczenleme yapt\u0131k, \u00f6zel sekt\u00f6rden de bunu bekliyoruz\"\n\nEVDE E\u011e\u0130T\u0130M S\u00dcREC\u0130 30 N\u0130SAN'A UZATILDI\n\nE\u011fitim Bakan\u0131 Ziya Sel\u00e7uk'un a\u00e7\u0131klamas\u0131ndan sat\u0131r ba\u015flar\u0131:\n\n\"MEB olarak meselye pedogojik olarak bak\u0131yoruz. \u00c7ocuklar\u0131m\u0131z\u0131n fiziksel ve ruhsal sa\u011fl\u0131\u011f\u0131na bak\u0131yoruz. \u0130htiya\u00e7lar\u0131 di\u011fer \u00fclkeleri takip ederek tespit etmeye \u00e7al\u0131\u015f\u0131yoruz.\"\n\n\"Uzaktan e\u011fitime ba\u015flad\u0131k bu hafta test haftas\u0131yd\u0131. \u00d6n\u00fcm\u00fczdeki hafta \u00e7ok daha kaliteli uzaktan e\u011fitim yapmaya devam edece\u011fiz\"\n\n\"Evde e\u011fitim s\u00fcreci 30 Nisan tarihine kadar uzat\u0131ld\u0131\"\n\n\"\u00dccretli \u00f6\u011fretmenler konusundaki mevzuat \u00e7ok a\u00e7\u0131k. Bizim telafi e\u011fitim olarak planlad\u0131\u011f\u0131m\u0131z zaman dilimlerinde derslere \u00fccretli \u00f6\u011fretmenlerin girmesi planlan\u0131yor.\"\n\n\"(\u00dcniversite s\u0131navlar\u0131 ertelenecek mi?) S\u0131navlar konusu i\u015fin ba\u015f\u0131ndan beri g\u00fcndemimizde. S\u0131nav\u0131n zaman\u0131nda yap\u0131lmas\u0131n\u0131 \u00f6nemseriz. LGS i\u00e7in 3 senaryo var. S\u0131navlar\u0131n ertelenmesi veya ertelenmemesi bilimsel metadoloji sonucunda ortaya \u00e7\u0131kacak kararlara ba\u011fl\u0131. YKS'nin karar\u0131n\u0131 ise Y\u00fcksek\u00f6\u011fretim Kurulu ve \u00d6SYM verecek. \u0130sti\u015faremiz devam ediyor\"\n\n\"(\u00d6zel okul \u00fccretleri) \u00d6zel okul temsilcileriyle g\u00f6r\u00fc\u015fmemizde g\u00fcndeme geldi, telafi edilece\u011fi i\u00e7in problem \u00e7\u0131kaca\u011f\u0131n\u0131 sanm\u0131yorum.\" (HABER MERKEZ\u0130)", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "E\u011fitim Bakan\u0131 Ziya Sel\u00e7uk ve Sa\u011fl\u0131k Bakan\u0131 Fahrettin Koca ortak a\u00e7\u0131klama yapt\u0131. Uzaktan e\u011fitim 30 Nisan'a kadar uzat\u0131ld\u0131.  T\u00fcrkiye genelinde vaka say\u0131s\u0131 1872 olarak a\u00e7\u0131kland\u0131.", "meta_lang": "tr", "meta_favicon": "https://www.evrensel.net/favicon.ico", "meta_data": {"language": "tr", "robots": "max-image-preview:large, index, follow", "viewport": "width=device-width, initial-scale=1.0", "theme-color": "#aa1218", "msapplication-TileColor": "#aa1218", "msapplication-TileImage": "https://www.evrensel.net/ms-icon-144x144.png", "og": {"type": "NewsArticle", "url": "https://www.evrensel.net/haber/400442/koronavirus-salgini-nedeniyle-uzaktan-egitim-30-nisana-kadar-uzatildi", "locale": "tr_TR", "title": "Koronavir\u00fcs salg\u0131n\u0131 nedeniyle uzaktan e\u011fitim 30 Nisan'a kadar uzat\u0131ld\u0131 - Evrensel", "description": "E\u011fitim Bakan\u0131 Ziya Sel\u00e7uk ve Sa\u011fl\u0131k Bakan\u0131 Fahrettin Koca ortak a\u00e7\u0131klama yapt\u0131. Uzaktan e\u011fitim 30 Nisan'a kadar uzat\u0131ld\u0131.  T\u00fcrkiye genelinde vaka say\u0131s\u0131 1872 olarak a\u00e7\u0131kland\u0131.", "image": {"identifier": "https://www.evrensel.net/images/840/upload/dosya/158853.jpg", "type": "image/png", "width": 400, "height": 400}}, "google-site-verification": "akpiy7tJyte1jpy3xGtv6WzrjvIkzexdYJPh7WdxlZI", "title": "Koronavir\u00fcs salg\u0131n\u0131 nedeniyle uzaktan e\u011fitim 30 Nisan'a kadar uzat\u0131ld\u0131 - Evrensel", "description": "E\u011fitim Bakan\u0131 Ziya Sel\u00e7uk ve Sa\u011fl\u0131k Bakan\u0131 Fahrettin Koca ortak a\u00e7\u0131klama yapt\u0131. Uzaktan e\u011fitim 30 Nisan'a kadar uzat\u0131ld\u0131.  T\u00fcrkiye genelinde vaka say\u0131s\u0131 1872 olarak a\u00e7\u0131kland\u0131.", "url": "https://www.evrensel.net/haber/400442/koronavirus-salgini-nedeniyle-uzaktan-egitim-30-nisana-kadar-uzatildi", "twitter": {"site": "@evrenselgzt", "card": "summary_large_image", "title": "Koronavir\u00fcs salg\u0131n\u0131 nedeniyle uzaktan e\u011fitim 30 Nisan'a kadar uzat\u0131ld\u0131 - Evrensel", "description": "E\u011fitim Bakan\u0131 Ziya Sel\u00e7uk ve Sa\u011fl\u0131k Bakan\u0131 Fahrettin Koca ortak a\u00e7\u0131klama yapt\u0131. Uzaktan e\u011fitim 30 Nisan'a kadar uzat\u0131ld\u0131.  T\u00fcrkiye genelinde vaka say\u0131s\u0131 1872 olarak a\u00e7\u0131kland\u0131.", "image": "https://www.evrensel.net/images/840/upload/dosya/158853.jpg", "app": {"name": {"googleplay": "evrensel"}, "id": {"googleplay": "net.evrensel.android"}}, "domain": "https://www.evrensel.net", "widgets": {"new-embed-design": "on", "csp": "on"}}, "apple-mobile-web-app-title": "Evrensel", "application-name": "Evrensel", "apple-itunes-app": "app-id=984477039, affiliate-data=1000l35432, app-argument=https://www.evrensel.net", "fb": {"pages": 360933977920, "app_id": 1124553000937864}, "datePublished": "2020-03-25T14:07:12+03:00", "dateModified": "2020-03-25T16:25:12+03:00", "dateCreated": "2020-03-25T14:07:12+03:00", "dateUpdated": "2020-03-25T16:25:12+03:00", "articleSection": "news", "DC.Title": "Koronavir\u00fcs salg\u0131n\u0131 nedeniyle uzaktan e\u011fitim 30 Nisan'a kadar uzat\u0131ld\u0131", "DC.Creator": "Evrensel gazetesi", "DC.Description": "E\u011fitim Bakan\u0131 Ziya Sel\u00e7uk ve Sa\u011fl\u0131k Bakan\u0131 Fahrettin Koca ortak a\u00e7\u0131klama yapt\u0131. Uzaktan e\u011fitim 30 Nisan'a kadar uzat\u0131ld\u0131.  T\u00fcrkiye genelinde vaka say\u0131s\u0131 1872 olarak a\u00e7\u0131kland\u0131.", "DC.Publisher": "Evrensel gazetesi", "DC.Contributor": "Evrensel gazetesi", "DC.Date": "2020-03-25", "DC.Type": "Text", "DC.Format": "text/html", "DC.Source": "https://www.evrensel.net/haber/400442/koronavirus-salgini-nedeniyle-uzaktan-egitim-30-nisana-kadar-uzatildi", "DC.Identifier": "https://www.evrensel.net/haber/400442/koronavirus-salgini-nedeniyle-uzaktan-egitim-30-nisana-kadar-uzatildi", "DC.Language": "tr-TR"}, "canonical_link": "https://www.evrensel.net/haber/400442/koronavirus-salgini-nedeniyle-uzaktan-egitim-30-nisana-kadar-uzatildi"}